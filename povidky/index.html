<!DOCTYPE html>
<html class="writer-html5" lang="en" >
<head>
    <meta charset="utf-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
      <link rel="shortcut icon" href="../img/favicon.ico" />
    <title>Povídky z pod plynových lamp - apollinaire.dlab.cz</title>
    <link rel="stylesheet" href="../css/theme.css" />
    <link rel="stylesheet" href="../css/theme_extra.css" />
        <link rel="stylesheet" href="https://cdnjs.cloudflare.com/ajax/libs/highlight.js/11.8.0/styles/github.min.css" />
    
      <script>
        // Current page data
        var mkdocs_page_name = "Pov\u00eddky z pod plynov\u00fdch lamp";
        var mkdocs_page_input_path = "povidky.md";
        var mkdocs_page_url = null;
      </script>
    
    <!--[if lt IE 9]>
      <script src="../js/html5shiv.min.js"></script>
    <![endif]-->
      <script src="https://cdnjs.cloudflare.com/ajax/libs/highlight.js/11.8.0/highlight.min.js"></script>
      <script>hljs.highlightAll();</script> 
</head>

<body class="wy-body-for-nav" role="document">

  <div class="wy-grid-for-nav">
    <nav data-toggle="wy-nav-shift" class="wy-nav-side stickynav">
    <div class="wy-side-scroll">
      <div class="wy-side-nav-search">
          <a href=".." class="icon icon-home"> apollinaire.dlab.cz
        </a><div role="search">
  <form id ="rtd-search-form" class="wy-form" action="../search.html" method="get">
      <input type="text" name="q" placeholder="Search docs" aria-label="Search docs" title="Type search term here" />
  </form>
</div>
      </div>

      <div class="wy-menu wy-menu-vertical" data-spy="affix" role="navigation" aria-label="Navigation menu">
              <ul>
                <li class="toctree-l1"><a class="reference internal" href="..">Home</a>
                </li>
              </ul>
              <p class="caption"><span class="caption-text">Básně</span></p>
              <ul>
                  <li class="toctree-l1"><a class="reference internal" href="../pirka/">Pírka</a>
                  </li>
                  <li class="toctree-l1"><a class="reference internal" href="../kaligramy/">Francouzské kaligramy</a>
                  </li>
              </ul>
              <p class="caption"><span class="caption-text">Próza</span></p>
              <ul class="current">
                  <li class="toctree-l1 current"><a class="reference internal current" href="./">Povídky z pod plynových lamp</a>
    <ul class="current">
    <li class="toctree-l2"><a class="reference internal" href="#krev-ma-nadech-bordeaux">Krev má nádech bordeaux</a>
    </li>
    <li class="toctree-l2"><a class="reference internal" href="#lesk-krve">Lesk krve</a>
    </li>
    <li class="toctree-l2"><a class="reference internal" href="#lampar">Lampář</a>
    </li>
    <li class="toctree-l2"><a class="reference internal" href="#kocourkova">Kocourkova</a>
    </li>
    <li class="toctree-l2"><a class="reference internal" href="#stin-detstvi">Stín dětství</a>
    </li>
    <li class="toctree-l2"><a class="reference internal" href="#mlhave-vzpominky">Mlhavé vzpomínky</a>
    </li>
    </ul>
                  </li>
              </ul>
      </div>
    </div>
    </nav>

    <section data-toggle="wy-nav-shift" class="wy-nav-content-wrap">
      <nav class="wy-nav-top" role="navigation" aria-label="Mobile navigation menu">
          <i data-toggle="wy-nav-top" class="fa fa-bars"></i>
          <a href="..">apollinaire.dlab.cz</a>
        
      </nav>
      <div class="wy-nav-content">
        <div class="rst-content"><div role="navigation" aria-label="breadcrumbs navigation">
  <ul class="wy-breadcrumbs">
    <li><a href=".." class="icon icon-home" aria-label="Docs"></a></li>
          <li class="breadcrumb-item">Próza</li>
      <li class="breadcrumb-item active">Povídky z pod plynových lamp</li>
    <li class="wy-breadcrumbs-aside">
    </li>
  </ul>
  <hr/>
</div>
          <div role="main" class="document" itemscope="itemscope" itemtype="http://schema.org/Article">
            <div class="section" itemprop="articleBody">
              
                <h1 id="povidky-z-pod-plynovych-lamp">Povídky z pod plynových lamp</h1>
<h3 id="krev-ma-nadech-bordeaux">Krev má nádech bordeaux</h3>
<p>Šedým, zasněženým ránem pomalu vrzají kroky mladého muže směrem k mostu. Celé město ještě spí, když potichu sestupuje z Petřína. Pomalu zhasínají pouliční lampy, jako zhasínají svíce, a jako za chvíli zhasne i on. Za chvíli bude ta falešná struna jeho života stržena z nádherné harfy bytí, a bude stržena jeho rukou. Písně budou znít dál, dál se budou psát nové, aniž by kdo vzpomněl na jeho pokřivený osud.<br> 
Jeho stopy vedou alejí uhasínajících lamp a opadaných stromů. Ach, jak smutná je Kampa v tomto neutěšeném zimním období. Proti němu kráčí mladá dívka v červeném baretu. Nese cosi velkého v podpaží. Nevšímá si jí, je příliš zahloubán do svých posledních myšlenek.<br>
Její výkřik ho však vrátil do reality.<br> 
Stála tam, zděšená, malířský stojan jí spadl do sněhu, její oči byly upřené na cosi na zemi. Sledoval její pohled. Panensky bílý sníh byl zkropen rudou krví. O kousek dál, u lavičky pod stromem, leželo bezvládné tělo mladého muže v louži vychladlé krve.<br>
První, co mu blesklo hlavou, bylo, že ta krev nemá krvavý odstín. Možná to bude tím, že se rozpila ve sněhu, nebo tím, že již vychladla. Zatímco však nad tímto přemýšlel, dívka se vzpamatovala.<br>
„P-pohlídejte mi prosím stojan, musím… Musím to jít nahlásit na policejní stanici…“ vykoktala a odběhla.<br>
Stál tam a díval se na tu rudou skvrnu uprostřed bílého sněhu. Jeho oči spočinuly na tom ztuhlém, bledém těle. Patřilo mladému muži, asi tak starému jako on. Dnes zhasnou dvě příliš dlouhé svíce. Už se jim nechtělo trpět v plameni.<br> 
Zahleděl se do tváře onoho samovraha. Byla skoro stejně bílá jako sníh. Jaký to kontrast s tím rudým okolím. V té tváři se zračila směs klidu a křeče, směs bolesti a úlevy. V té tváři jako by se zračil jeho odraz.<br>
Náhle mu přeběhl mráz po zádech. Prudce se otočil. Opodál, v tom panensky bílém sněhu, stála vysoká, temná postava. V tom šedobílem světle úsvitu byly její kontury nejasné, on však dobře věděl, s kým má tu čest.<br>
„Nejdeš si pro něj. Ten už je dávno na druhé straně. Přišel sis pro mě?“<br>
NE<br>
„Pro koho tedy?“<br>
Postava udělala několik kroků. Nezanechávala stopy. Kudy prošla, sníh zůstal neporušen. Onen vysoký neznámý se sehnul pro bezvládné holubí tělo.<br>
„Mráz?“<br>
SKLO<br>
„Trpěl?“ Zeptal se mladík a kývl hlavou směrem k louži krve.<br>
NE<br>
Z toho hlasu, který mu zněl v hlavě, aniž by se obtěžoval projít ušima, ho rozbolela hlava.<br>
„Počkáš chvíli, hlídám tady ten stojan…“ Při těch slovech jej zvedl a oprášil z něj sníh.<br>
NE. NEPŮJDU S TEBOU. NE DNES.<br>
„Jak to myslíš?! Skonči mé utrpení! Vem mě na druhou stranu!“<br>
CHÁPU TĚ A SOUCÍTÍM S TEBOU, ALE NEJDE TO.<br>
„Nemáš tušení, čím jsem si prošel! Ty nemůžeš cítit! Nemůžeš být podveden!“<br>
I JÁ BYL ZRAZEN, I JÁ MÁLEM ZEMŘEL, I MNĚ BYLO ZLOMENO SRDCE. ALE OBA MUSÍME BÝT DÁL. JÁ O TVÉM OSUDU NEROZHODUJI, JEN JEJ ODMÍTÁM UKONČIT.<br>
„Počkej! Nemůžeš mě tu nechat! Nechoď!“<br>
Ale neznámý už tam nebyl.<br>
Mladá dívka se vrátila se strážníkem. Ten počal mlčky prohlížet okolí. Vytáhl obálku ze sebevrahova kabátu.<br>
„Helemese,“ zabrblal si pro sebe.<br>
„Zjistil jste něco?“ Zeptala se.<br>
„Vy jste tu ještě?“ Zamračil se. „Jmenoval se Adam. Adam Bílý, a tady v tom dopise píše něco v tom smyslu, že není hoden existence a že se omlouvá všem, co ho znali. Můžete jít, jesli chcete. Vím, že to pro vás musí být těžké…“<br>
„Děkujeme. Hodně štěstí…“ odvětila poněkud nejistě.<br>
„Díky, že jste mi to pohlídal. Můžu vás pozvat na kávu, jestli chcete…“ Otočila se na mladíka a při těch slovech zvedla stojan.<br>
„Počkejte, pomůžu vám s tím…“<br>
Teprve teď si ji pořádně prohlédl. Byla nízká, tmavé, vlnité vlasy jí splývaly z pod červeného baretu. Byla oblečena do dlouhé sukně a elegantního modrého kabátu. Její bílá líčka zčervenala mrazem. Upřela na něj své sytě modré oči.<br>
„Nuže, přijmete mé pozvání?“<br> 
„Je ještě moc brzo, všechny kavárny jsou zavřené…“ Namítl. „Vy malujete?“<br>
„Právě jsem šla na Petřín, malovat východ slunce.“<br>
„Věřila byste, že jsem nikdy neviděl východ slunce?“<br>
„To jste vždycky tolik vyspával?“ Zasmála se.<br>
„Ne, ale ráno jsem nikdy nezvedl hlavu… Vždycky jsem se díval spíš na západy slunce… Víte, když je člověk smutný, rád se dívá na západ slunce. Jednou jsem viděl zapadnout slunce třiačtyřicetkrát…“<br>
„Byl jste tehdy hodně smutný?“ Zeptala se pobaveně. Tahle hra s citacemi ji pobavila.<br>
Mlčel.<br>
Jdou nahoru na Petřín. Nebe již začíná rudnout krví červánků. Již není světel lamp, zhaslé se ztrácejí dole pod kopcem. Již vystoupali k okraji lesa. Rozložila si stojan, vytáhla plátno a jala se malovat. On si mezitím sedl na lavičku, usrkoval čaj, který mu nalila z termosky, a sledoval, co dělá.<br>
Stála k němu zády a malovala rudý kotouč vycházejícího slunce a Prahu, celou růžovou v té měkké záři červánků. Od ledem potažených větviček jabloní v sadu u jejich nohou se ta narudlá záře odrážela vyvolávajíc iluzi rozkvetlých růží.<br> 
„Nedokážu to…“ Hlesla najednou.<br>
„Co? Co nedokážete?“ Zeptal se a přistoupil k ní.<br>
„Namalovat tak rudé slunce… Příliš mi připomíná krev.“<br>
„Tu krev z dnešního rána? Ale ta nevypadala takhle. Prohlížel jsem si jí a měla spíš nádech bordeaux.“<br>
„Takže krev má nádech bordeaux? Vy jste mi ale poeta. Tak bych mohla pojmenovat ten obraz… Co na něj zatím říkáte?“ Zeptala se s úlevou, že se jí povedlo odvést myšlenky od kaluže tuhnoucí krve.<br>
Zahleděl se na to bílooranžové plátno. Již se na něm začaly rýsovat kontury domů a větších staveb, již prosakovala ještě nedokončená barevná kompozice. Bylo to fascinující.<br>
Poté se podíval na ní. Stála tam, s vycházejícím sluncem v zádech, a byla jak ledový květ v plameni. Tak efemérní, stejně jako úsvit, a přece tak krásná.<br>
„V životě jsem viděl jen jednu věc hezčí, než je tento obraz. Jste opravdu skvělá malířka, slečno…“<br>
„Můžete mi říkat Eliška…“ usmála se na něj. „A vy jste?“<br>
„Erik. Většina lidí mi říká Erik.“<br>
„Pěkné jméno. Směla bych vědět, Eriku, co zřely vaše oči hezčího než tenhle obraz?“<br>
„Vás, Eliško…“<br>                          </p>
<h3 id="lesk-krve">Lesk krve</h3>
<p>Bim, Bim, Bim, Bim, Bim, Bim, Bim, Bim, Bim, Bim, Bim. Jedenáctou odbily hodiny na zdi, a on stále nepřicházel.<br>
 Začínala si uvědomovat, že už asi nepřijde vůbec. Ale… Proč?<br>
Nalila si další skleničku. Když už tu láhev otevřela, přece to nepřijde nazmar. Poslední kapička rudé tekutiny skápla z temně zeleného hrdla láhve do již ohmatané skleničky.<br> 
Proč? Proč nepřišel? Vždyť slíbil, že přijde. Možná se mu něco stalo, jinak by přišel. Snad se mu nic nestalo, možná mu do toho něco vlezlo… Ne, to je hloupost, říkal, že pro něj na světě není nic důležitějšího než ona…<br> 
Vzletná slova. Ale vzletná slova mohou býti falešná. Tys taky říkala vzletná slova. A jak to skončilo? Pádem. V louži krve. Vše to skončilo v louži krve…<br>
„Ne! Mlč už! Sám si vzal život a ne kvůli mně! Já jsem nevinná! Já jen nečinně přihlížela!“<br>
Její hlas zněl v tom tichu děsivě. Rozvibroval druhou, prázdnou sklenici.<br> 
Ano, věděla jsi, co má v plánu, a nezabránila jsi tomu. Skončilo to v louži krve… A ty sis v té louži smočila ruce!<br>
„Ne! To není pravda! Ne, ať jsi kdo jsi, jsi lhář! Ukaž se!“<br>
Na koho to vlastně křičíš? Na mne? Ale co jsem ti provedl? Já ti jen říkám pravdu.<br>
Začala panikařit. Převrhla skleničku a víno se rozlilo po bílém ubruse.<br> 
Louže krve! Louže krve! I obrazy na zdi se začaly slévat ve skvrny v různých odstínech rudé.<br>
Náhlý poryv větru rozrazil okno. Do místnosti se vlil závan čerstvého vzduchu jako do zatuchlé kobky.<br> 
najednou bylo všude ticho. Jen hodiny dál tikaly. Vše se pomalu zostřovalo. Z krvavých skvrn na zdi byly zase jen obrazy východů slunce, víno se dál propíjelo do ubrusu.<br> 
Zdálo se ti to. Ujišťovala se. Všechno se ti to jenom zdálo.<br> 
Čerstvý vzduch jí dělal dobře. Projít se trochu, blesklo jí hlavou. Ano dobrý nápad, projít se.<br> 
Oblékla si svůj tmavě modrý pánský kabát a okolo krku si uvázala svou černou šálu. Když si vzpomněla, od koho tu šálu má, otřásla se. Jen se ti to zdálo, ujišťovala se. Obula si své černé, kožené boty a natáhla se nahoru na věšák pro baret.<br> 
Zarazila se. Ne, to není krvavě rudá, je to bordeaux. Pochybovačně si ho nasadila na hlavu a vzala za kliku.<br> 
Dveře se se strašným skřípotem otevřely. Vyrazila ze dveří a slétla dolů po schodech, ani za sebou nezavřela.<br> 
Ocitla se na ulici. Bylo tu už jen pár opozdilců, okolo právě projížděla jedna z posledních tramvají. Začala se pomalu uklidňovat. Když tramvaj projela, na druhé straně ulice zpozorovala bledou postavu v temně modrém kabátě.<br> 
Dala se na útěk. Letěla ulicemi směrem k řece. Pryč! Pryč z toho proklatého místa! Pryč od něho! Zastavila se. Ne, to nemůže být on, vždyť je dávno mrtvý. Ne, byl to někdo, kdo se mu podobá. Bože, jak jen se vylekala.<br>
Šla pomalu dál. Ani netušila jak, najednou se ocitla vedle klenotnictví. Ano, prohlédne si šperky ve výkladu, rozptýlí jí to.<br>
Mezi vším tím leskem ve výloze vystupoval svým půvabem stříbřitě bílý přívěsek s perlou uprostřed. Podívala se na něj pozorněji. Ta perla se jí zdála nějaká divná. Vypadala jako černá, ale přitom jako by se leskla temně rudým leskem. Leskem krve.<br> 
Srdce jí začalo zběsile bušit. Zdálo se jí, jako by ji někdo sledoval.<br>
Najednou celá ulice potemněla. Jediné, co osvětlovalo celičké okolí, byla zlatavá záře plynové lampy. V odrazu výlohy spatřila svou strhanou tvář. Rudá rtěnka na jejích rtech se rozmazala, pod očima měla temné kruhy. A v odraze za sebou viděla bledou postavu v temně modrém kabátě…<br>
Krev! Krev! Přišel si pro tvou krev! Jsi ztracena! To tys ho zabila! Vrahu!<br>
Letěla ztemnělými ulicemi ve kterých nebylo ani živáčka. Kolem ní se míhaly zlatě zářící lampy. Přeběhla přes most. I Sochy okolo na ní pokřikovaly: Vrahu! Vrahu!<br> 
Stála tam, před tím opadaným stromem, před tou hrůznou lavičkou. Spadané listí v té zlatavé záři dostaválo rudý odstín. Odstín bordeaux.<br>
Chtěla pryč, pryč od té kaluže krve, která zde nebyla, pryč z toho strašného místa. Nohy jako by jí však zarostly do země. S vypětím veškeré vůle se otočila.<br>
Stál tam. Bledý, zachumlaný v temně modrém kabátě. S holým krkem.<br>
A ona, aniž by si to uvědomovala, popošla blíž k němu, sundala si šálu a podala mu ji. Po tváři jí začaly kanout slzy jako hrachy.<br> 
„Děkuji. Vážím si toho…“<br>
„Odpusť. Odpusť…“ Zachroptěla.<br>
„Ale já… Nemohu…“<br>
Padla na kolena a začala ustavičně vzlykat.<br>
„Nemohu ti odpustit, neb jsem to již udělal. Ty jsi nečetla můj dopis? Jediné, co ti zbývá, je odpustit sama sobě. Ale to již musíš zvládnout sama. Už tomu budou dva roky. Nechci, aby ses tím dále trápila. Teď už ale jdi, a nenastydni se po cestě.“<br>
Najednou tam stála sama. Pod plynovou lampou. zlatavá záře se odrážela od posledních slz, které se jí stále řinuly po tvářích. Stála tam takhle asi deset minut. Poté se otočila na patě a spěšným krokem se vydala přes most směrem do centra.<br>
Sledoval ji pohledem, dokud nezmizela v záhybu ulice.<br> 
UŽ MŮŽEME JÍT?<br>
„Ano, vraťme se. Teď už nenastydnu…“<br>
VY LIDÉ JSTE ZAJÍMAVÍ. BERETE SI ŽIVOT JEN KVŮLI EMOCÍM…<br>
„Říká se tomu láska, a je to bolestivé. Ale to ty jen stěží pochopíš…“<br>
A TA VAŠE DRZOST. PRÁVĚ PROTO MNE TOLIK FASCINUJETE…<br>
„Pojďme už.“<br>
Probudila se ve své posteli. Cosi jí tížilo na hlavě a měla ukrutnou žízeň.<br>
Pokusila se nadzvednout. Tupá bolest, která jí projela hlavou, ji přiměla zase opět zapadnout do polštáře. Z vedlejší místnosti se ozývalo pohvizdování. Pokusila se znova zvednout a přitom spadla z postele. Dutá rána o podlahu přivolala strůjce oněch pisklavých tónů.<br>
„Proboha co to děláš?!“ Zvedl jí ze země. „Musíš mít žízeň, počkej, přinesu ti vodu…“<br>
když se napila, udělalo se jí lépe. Poprosila ho, zda by jí nepomohl se posadit. Nábídl jí kuřecí vývar, který s chutí přijala.<br>
Tak tam tak seděla, usrkovala horkou polévku a dívala se na něho. Ještě nikdy jí pohled na tu zjizvenou tvář lemovanou černými vlasy nedělal tak dobře.<br> 
„Kolik je?“<br>
„Tři hodiny odpoledne“<br> 
„To jsem spala tak dlouho?“<br>
Soucitně se na ni podíval.<br>
„Eli, spala jsi dva dny. Našel jsem tě tu v dezolátním stavu. Celá jsi hořela, okno i dveře byly dokořán. Co tě to napadlo, chodit ven bez šály?!<br>“
Mlčela. Po chvíli na něj vrhla vyčítavý pohled.<br>
„Nepřišel jsi…“ řekla káravě.<br> 
„Promiň, zbloudil jsem. Nedodržel jsem slib. Což mi připomíná…“ přešel k oknu a podal jí černou krabičku. „Všechno nejlepší k narozeninám, Eli.“<br>
Odklopila víčko. Uvnitř byl stříbřitě bílý přívěšek s perlou uprostřed. Na té perle se jí něco nezdálo. Vypadala jako černá, ale přitom jako by se leskla temně rudým leskem. Leskem krve.<br></p>
<h3 id="lampar">Lampář</h3>
<p>Chladným, listopadovým večerem se pomalu a bezcílně toulá vysoký mladík v černém kabátě. Blíží se mrazy a je to znát, ale i přes nízkou teplotu zní městem ponurá píseň beze slov. V dálce se pomalu, jedno po druhém, rozžíhají zlatá světla. Již utvořily zlatý náhrdelník okolo Petřína a nyní pomalu klesají směrem k mostu.<br>
Mladík, který až dosud kráčel jen co noha nohu mine, se dal do běhu. Nevěděl proč, nevěděl jak. Náhle jej spatřil.<br> 
Stál tam, v dlouhém, tmavomodrém kabátě s červenou pláštěnkou přes ramena a s brigadýrkou na hlavě rozsvěcel pomocí dlouhé tyče plynovou lampu.<br>
„Promiňte, pane…“ lapal po dechu mladík. „Ale kdo jste?“<br>
Muž dodělal svou práci, sklonil tyč a otočil se.<br>
„Lampář, kdo jiný bych byl?“ Zeptal se.<br>
„A co to děláte?“<br>
„Rozsvěcím lampy. To tak lampář dělá, víš?“<br>
„A napadlo vás někdy, proč to děláte?“<br>
Lampář se beze slova otočil a šel dál.<br>
„Ne, prosím, neodcházejte…‘<br>
„Abych mohl říct, proč to dělám, musím to dělat…“ přerušil ho Lampář. „A cesta je ještě dlouhá. Ještě mnoho lamp je třeba rozsvítit…“<br>
„Proč to tedy děláte?“ zeptal se mladík, když šli přes most. U každého kandelábru se zastavili a Lampář pomocí své dlouhé tyče rozsvítil další zlaté světlo.<br>
Chvíli trvalo, než odpověděl.<br>
„Rozžíhám lampy, aby ukazovaly cestu skrze tmu…“ Odmlčel se. „Aby ukazovaly cestu zbloudilým, jako jsi ty…“<br>
„Jak jste poznal, že jsem zbloudilý?“<br>
„Máš to v očích. Je vidět, že jsi dlouho tápal ve tmě, že jsi už několikrát sešel z cesty. Kdo ti udělal tu jizvu?“<br>
Přejel si rukou po tváři. Nahmatal tu bílou linku pod pravým okem. Kvůli mrazu trochu pálila.<br>
„Harpyje. Udělala mi ji harpyje, která svedla mé kroky…“<br>
„Nechal ses svést? Proč?“<br>
„Uslyšel jsem její zpěv a vydal se za ním. Myslel jsem, že to zpívá slavík, a přitom to byl syčící had. Myslel jsem, že je to anděl, zpívající músa, a přitom to byla harpyje…“<br>
„To zjištění muselo bolet. Víš, znám takové, jako jsi ty. Takové, kteří třímají lucernu a myslí si, že můžou jít kam chcou. Často sejdou z osvětlené cesty a jdou křivolakými stezkami… Jenže tobě, chlapče, už v lucerně došel olej… Vrátil ses pak zpět ke světlu?“<br>
„Chtěl jsem,“ povzdechl. „Ale násep byl příliš vysoký a já v té tmě neviděl. Nedokázal jsem na něj vyšplhat, tak jsem propadl beznaději… Vydal jsem se za bludičkou. Vydal jsem se za tím bílým světélkem, i když jsem moc dobře věděl, co je zač. To já vedl svou loď vědomě ke skalám sirén…“<br>
„Ale neztroskotal jsi, neutonul v bažině… Čím to?“<br>
„Někdo mi podal ruku. Dívka s hvězdou na čele. Prozařovala temnotu a vytáhla mě z močálů smrti. To ona strhla kormidlo stranou… A já nevděčný jí oplácím zlým slovem…“<br>
Chvíli šli mlčky. U každého kandelábru se zastavili a Lampář rozžehl další zlaté světlo.<br>
„Ale vy…“ ozval se mladík pojednou. „Vy jste světlonoš. S vámi už nezabloudím…“<br>
„Chlapče…“ povzdechl si lampář. „Chlapče, já nejsem světlonoš. Nejsem Samael, a ani bych jím být nechtěl. Já světlo nepřináším, já jej jen roznáším dál. Nejsem Samael, Světlonoš. Jsem spíš Gabriel, poslíček. Jen roznáším světlo, které se šíří jako oheň.“<br>
„Dobrá, pane Gabrieli. Mohl byste mi poradit? Zabloudil jsem, nedokážu sledovat cestu osvětlenou lampami…“<br>
Lampář se na něj otočil a upřeně se mu zahleděl do tváře. Mladík si až nyní prohlédl tu jeho. Pod brigadýrkou vousy bílé jako sníh lemovaly dobormyslnou stařeckou tvář. Modrošedé oči starcovy se na chvíli setkaly s těmi mladými, zelenohnědými.<br> 
„Mohu. Vrať se. Vrať se na cestu osvětlenou lampami a tomu, za kým jdeš, přines dar. Možná pak půjde s tebou. Dar a omluvu. Tu nezapomeň, Listote, Zbloudilý…“<br>
Náhle zmizel, jako by se do země propadl. Jako by jej stíny pohltily. Zanechal mladíka před klenotnictvím. Výklad zářil do tmy a v něm se blyštěly tisíce šperků. Jeden mezi nimi vynikal. Byl to stříbřitě bílý přívěsek, jemuž vévodila perla. Zdálo se mu to, a nebo ta temně černá perla skutečně  zářila zlatavým světlem lamp?<br></p>
<h3 id="kocourkova">Kocourkova</h3>
<p>Sníh se pomalu snáší na noční Prahu. Všude je ticho, jsou dvě hodiny ráno. Panensky bílý závoj již zakryl zmrzlou břečku na ulici, když tu zakřupaly na sněhu kroky.<br>
Ulicí jdou pomalu dvě postavy. Mladá žena zavěšená do vysokého mladíka. Oba jsou zachumláni v dlouhých zimních kabátech. Ona ve tmavě modrém, on v černém. Tmavé, vlnité vlasy jí splývají zpod červeného baretu na záda. On má také tmavé vlasy, které však nejsou dost dlouhé na to, aby zakryly dlouhou bílou jizvu na pravé tváři.<br>
Náhle zastavil.<br>
„Počkej, tuhle uličku nepoznávám…“<br>
Z velké ulice odbočovala malá, úzká postranní ulička. Ač na jejím rohu čněla ze zdi lampa, vládla v uličce děsivá tma. Lampa osvětlovala červenou ceduli s názvem ulice:<br>
Kocourkova<br>
„Jsi si jistý? je to jenom ulice, pojďme dál, nelíbí se mi to…“<br>
Přistoupil k ní. Chytil ji za ramena a podíval se jí do očí.<br>
Stáli tam, v zasněžené ulici. Hleděli si navzájem do očí, ani si nevšimli, že sníh přestal padat.<br>
„Eli, jestlipak víš, že jsem si nikdy nevšiml, jak krásné máš oči. Jejich modř dává celé tvé tváři božský půvab.“<br>
„A jestlipak víš ty, že ta jizva, na kterou sis stěžoval, že prý tě zohyzďuje, naopak zkrášluje tvou tvář? A jestlipak víš, žes mi nikdy neřekl, jak jsi k ní přišel?“<br>
Chvíli trvalo, než odpověděl. Mezitím mohla přes jeho rameno sledovat žebráka, který se malátně potácel do temné uličky.<br>
„Nejsem na ni pyšný…“ odvětil jí nakonec. „Ani na způsob, jakým jsem k ní přišel. Váže se k tomu nepěkná historka. Ale stejně jsem rád, že tě neodpuzuje…“<br>
Stáli tam. Modré oči se dívaly do zelenohnědých, když tu náhle je vyrušil mrazivý výkřik. Nelidský výkřik. Těžko uvěřit, že takový zvuk mohlo vydat něco z tohoto světa.<br>
„Co… Co to bylo?!“ Blekotala s hrůzou.<br>
„Nevím, ale ozvalo se to z té uličky…“ Odpověděl poněkud poděšeným tónem. „Měl bych se tam jít podívat…“<br>
„Nechoď! Ta tma! ten výkřik! Neměli bychom jít na policii?!“<br>
„Já nevím. Tuhle uličku vidím poprvé v životě, viděla jsi, tak jako já, že tam zašel ten otrhanec… Myslím, že bych se tam měl jít podívat…“<br>
„Nechoď! Zůstaň! Pojďme radši honem pryč! Ta tma se mi vůbec nelíbí…“<br>
„Myslím, že bych měl. Bojíš se tmy? Vždyť je to jen tma, absence světla, není čeho se bát…“<br>
Pustil jí, pomalu poodstoupil, otočil se a vnořil se do tmy.<br> 
Následující vteřiny jí připadaly jako roky. Radši se nedívala do té ponuré tmy v uličce, ale na lampu ve zdi. Zdála se jí nějaká podivná. Byla starodávného typu, černá a zdobně kovaná. Připadalo jí, že za sklem vidí plamínek, jako by to snad byla plynová lampa. Ze všeho nejpodivnější však bylo, že lampa osvětlovala jen ústí ulice a červenou ceduli. Celá ulička dva metry od lampy byla pohlcena temnotou. Ne, tam se nedívat! Stát, a pozorovat lampu. On se vrátí, musí, není co by se mu stalo…<br>
Když se ozval další podivný skřek, omdlela.<br></p>
<p>Později si už nebyla jistá, zda ji probudily údery zvonu, zima, a nebo ustavičně mňoukající černá kočka.<br> 
Vstala. Zvony právě odbíjely pátou. Byla promrzlá na kost. Kde se tady vzala? Když se otáčela, utkvěly její oči na temnotě v uličce. Dala se do zběsilého běhu. Pryč! Hlavně pryč! Uteč, co nejdál můžeš!<br>
Náhle se zastavila. Erik! Zůstal v uličce!<br> 
Ne, nevracet se zpět. Policie. To je ono, půjde na polici.<br> 
Rozhlédla se. Už věděla kde je, strážnici najde nedaleko. Najde ho.<br></p>
<p>Před strážnicí stál postarší policista a pokuřoval cigaretu. Za chvíli mu skončí šichta, vystřídají ho. Dveře se otevřely. Ven vyšel muž ve středních letech a škrábal se na bradě. Zazíval.<br> 
„Dobré ráno, pane komisaři.“ ozval se policista a sklepnul popel.<br>
„Dobré ráno. Jak to, že jsem tady? proč nejsem doma, v posteli?“<br>
„Trochu jste v tý hospodě přebral, a jak si chlapi nemohli vzpomenout kde bydlíte, vodtáhli vás sem…“<br>
„Aha. A co jsme slavili?“<br>
„Slunovrat.“<br>
„Slunovrat? Jestlipak víte, že mám každý slunovrat takovou nějakou divnou předtuchu? Vždycky si myslím, že se něco stane, a nikdy se nic nestane…“<br>
Jak tak mluvili, ani si nevšimli mladé dámy, celé bílé od sněhu, jak se k nim blíží ulicí.<br> 
„Prosím, pomozte mi!“<br>
„Fuj to sem se lek!“ Vypadlo z komisaře. „Ale řekněte, co dělá taková mladá dáma jako vy venku v tudle nelidskou hodinu?“<br>
„Prosím, musíte jít se mnou, on zmizel!“<br>
„Kdo? A jak se vůbec jmenujete, slečno?“<br>
„Jmenuji se Eliška Kroppová, ale teď už pojďte se mnou! Prosím!“<br></p>
<p>Stáli před místem, kde podle ní byla ulička.<br>
„Zrekapitulujme si to: Takže vy tvrdíte, že tady byla ulička, ve které byla tma, a že váš přítel, Erik Chrupec, v ní zmizel, že?“<br>
Pokývnutí.<br>
„Jakže se jmenovala ta ulice?“<br>
„Myslím, že Kocourkova“<br>
„Tvrdíte, že do ní šel kvůli tomu, že jste viděli nějakého bezdomovce do ní zajít a krátce na to jste slyšeli výkřik, že?“<br>
Další pokývnutí.<br>
„A chvíli poté, co do té ulice vešel váš přítel, slyšela jste podobný výkřik jako prve, načež jste omdlela?“
Přitakání.<br> 
„Jak dobře jste ho znala?“<br>
„Byli jsme zasnoubení…“ Jen stěží potlačovala slzy.<br>
„To je mi líto…“ Prohlásil a přiklekl k prohlubni ve sněhu.<br>
„Kromě našich stop tu vidím i důlek, který jste vyležela, a kočičí stopy. Což je divné, znám to tu dlouho a nikdo v okolí tu kočku nemá… O to divnější je ta vaše historka s uličkou, ale ať je to jak chce, udělám, co bude v mých silách, abych vašeho snoubence našel. Teď se jděte domů prospat, celá hoříte.“<br></p>
<p>Šla zasněženou ulicí, slzy jí mrzly na tvářích, když tu náhle se za ní ozvalo zamňoukání.<br> 
Otočila se.<br>
Za ní seděla černá kočka. Její zelenohnědé oči na ní vrhaly smutný pohled, ve kterém jakoby se zračila naléhavá prosba. 
Kde už ji jenom viděla? Ale ano! To je přeci ta, co jí vzbudila. Odkud se tu bere? Že by jí sledovala?<br>
Kousek za černou se sněhem vláčela další kočka, špinavá a mourovatá. Když k ní přistoupila blíž, ucukla a zasyčela, Otočila se tedy na tu černou.<br> 
„Čč. Hodná kočička, tak ty jsi kocourek? Co děláš v takovéhle zimě venku? Asi jsi hodně ztratil, že? To já taky, ale moje mysl si to ještě odmítá připustit. Doufám, že ho najdou, i když ta ulička zmizela z povrchu zemského. Ale proč ti to všechno říkám, stejně mi nero…“<br>
Zarazila se uprostřed slova. Přes kocourovu černou tvář se pod okem táhla bílá jizva…</p>
<h3 id="stin-detstvi">Stín dětství</h3>
<p>Jedním z posledních říjnových večerů pomalu kráčí postarší muž v dlouhém kabátě. Kostelní zvony odbíjí desátou. Začíná být chladno, již dávno padla tma, která přichází s každým dnem dřív a dřív.<br>
Na protějším chodníku stojí pod lampou trčící ze zdi muž. Zaobírá se něčím, co jako by viselo z lampy. Je to jediná lampa v dohledu. Je starodávného typu, ční ze zdi asi dva metry nad zemí.<br> 
„Promiňte pane, ale směl bych vědět, co to tam máte?“<br>
Muž sebou polekaně cukne a otočí se.<br>
„Nebudete mi věřit, ale jsou to švihadla…“<br>
„Švihadla? Já si myslel že je to lano… Kdo by použil při vloupání švihadla?“<br>
„Vloupání? Vidíte, to mě nenapadlo. Ale to není to nejpodivnější. Ta lampa…“<br>
Nestačil doříct větu. Náhle, bez jakéhokoliv varování, skočila přes zeď postava, dopadla na všechny čtyři, vztyčila se, a když spatřila ony dva, dala se na útěk.<br>
„Za ním!“ Vykřikl první. Strhla se zběsilá honička. Neznámý běžel mílovými skoky a naši dva staříci ho jen stěží neztratili. Tajemná postava se občas ohlédla přes rameno, a při té příležitosti mohli pronásledovatelé matně zahlédnout bílou, bezústou tvář. Neznámý letěl dál. Černý plášť za ním vlál jako by byl z hedvábí, ale přesto přes něj nepronikal jediný paprsek žlutého světla pouličních lamp.<br>
Náhle však stál ve slepé uličce. Oba pronásledovatelé se zastavili při jejím ústí.<br>
„Ve jménu zákona, stůjte!“ Zahřímal první.<br> 
Neznámý se otočil. Přikrčil se jak liška v pasti. Pozvedl hlavu. Zpod černé kápě a skrz bílou masku zašlehly jasné oči. Vyskočil, a byl pryč.<br>
„Kam se poděl?!“ Ptal se podrážděně první. „Přece nemohl jen tak zmizet!“<br>
„Z této uličky nevede žádná cesta kromě té, kterou jsme přišli a střech…“ Konstatoval druhý<br>
„Nahoru vyšplhat nemohl!“ Durdil se první. „Vždyť první okno je půl třetího metru nad zemí. Jinak holá stěna…“<br>
„Oba jsme viděli jak přeskočil zeď, která měřilo přes tři metry. Navíc to, jakými skoky před námi utíkal. Tohle pro něj nemohlo být zas tak těžké…“<br>
„Pojďme odtud… Nelíbí se mi to tady…“<br>
Když došli k řece, konečně se zastavili.<br>
„Vy jste policista, že?“<br>
„Byl jsem komisař. Teď už jsem ve výslužbě. Jak jste na to přišel?“<br>
„Inu, první, co vás napadlo, když jste uviděl ta švihadla, bylo vloupání. No a pak je tu taky fakt, že jste volal ”Jménem zákona”... A máte u sebe zbraň...“<br>
„Té jste si všiml jak?“<br>
„Než jsme vstoupili do té slepé uličky, Rozhlížel jste se všude okolo a rukou jste zajel do záňadří. Podvědomí je zajímavá věc, že?“<br>
„Jste velmi všímavý. Všiml jste si ještě něčeho, co by nám nějak pomohlo zjistit, kdo to byl?“ Zeptal se komisař poněkud podrážděn tím, že ho takhle prokouknul úplně cizí člověk.<br>
„Krom toho, že musel být velmi silný a hbitý, byl oděn celý v černém. V černé kápi a černém plášti, který byl podivně lehký, vzhledem k tomu, jak vlál… Jo a taky měl masku, ale to jste si asi všiml…“<br>
„Takže maskovaný zloděj? To mi nesedí. Za prvé, proč by použil švihadla místo lana, za druhé, proč by vůbec lano potřeboval. Vždyť tu zeď přeskočil jako nic…“<br>
„Zloděj? Co vás vede k závěru, že to byl zloděj? Viděl jste ho snad něco ukrást?“<br>
„Viděl jsem ho přeskočit zeď a utíkat z místa činu. Také prchal před, ač již bývalým, což ovšem nemohl vědět, strážcem zákona! To mi stačí, sakrblé!“<br>
„To je možné, ale vemte v potaz, že to celé bylo takové divné… Běželi jsme přes místa, která jsem nikdy neviděl, a to tu to znám jak vlastní boty… Navíc ta lampa…“<br>
„Ano, ta lampa. Nedořekl jste to, co jste mi o ní chtěl říct. Co s ní bylo?“<br>
„Byla plynová…“<br>
„Děláte si legraci? v téhle části města jsem nikdy žádnou plynovou lampu neviděl, a to to tu taky znám jak vlastní boty! V téhle části města už léta žádné plynové lampy nejsou!“<br>
„Ale já jsem si přesto jistý, že byla plynová…“ Trval zachmuřeně na svém ten všímavý člověk.<br>
Komisař si ho až nyní pořádně prohlédl. Byl, narozdíl od komisaře, dosti hubený. Vlasy už mu začaly řídnout a šedivět, tvář měl vrásčitou. Komisař mu nedokázal přisoudit žádný věk. I když mohl být stejně starý jako on, mohl být i o deset let starší. Stál tam, opřený o zábradlí, a díval se kamsi za Rudolfinum zachmuřeným, přemítavým pohledem.<br>
„Co jste četl, když jste byl dítě?“ Zeptal se najednou. <br>
„To je mi otázka! To co každý jiný chlapec. I vy jste to musel číst, tak starý být nemůžete…“<br>
„Hmmm… To by dávalo smysl, ale představoval jsem si ho jinak…“<br>
„O čem to mluvíte? Vy si myslíte, že víte kdo to je?“<br>
„Domnívám se…“<br>
„Kdo si tedy myslíte, že to byl?! Co byl podle vás zač?!“<br>
„Stín“ Odvětil ten šlachovitý stařík zamyšleně.<br>
„Stín? Čí stín? Honili jsme se za stínem? Mně připadal dost hmotný. Myslím na stín…“<br>
„Podle mě to byl stín našeho dětství…“ Odpověděl váhavě stařík<br>
„To mi budete muset vysvětlit…“<br>
„Víte, podle mě příběhy, které slýcháme a čteme v dětství, utváří naše vnímání světa. Četl jste Sherlocka Holmese?“
„V mládí jsem to hltal…“<br>
„A co vás přimělo dát se k policii?“<br>
„O tom jsem nikdy nepřemýšlel… Prostě jsem chtěl…“ Odpověděl váhavě komisař „Chcete tím říct že…“<br>
Pokývnutí.<br>
„To mě nikdá nenapadlo. Takže vy si myslíte že ten, kterého jsme honili, je ten, kterého známe z knih?!“
„Myslím. Víte, před dvěma týdny jsem byl se synem a vnukem na procházce. Došli jsme až na Babu a když jsme se tam procházeli ukázal najednou na nebe se slovy: ”Tam!” Když  jsem se ho ptal, co tam vidí, zadumaně a váhavě odvětil:”Ale nic. Zdálo se mi, že tam vidím draka…” Tehdy jsem mu nevěřil, ale po dnešku…“<br>
„To, co mi tady tvrdíte dává až děsivý smysl…“ Prohlásil komisař „Ale z vlastní zkušenosti vím, že se tady dějí divné věci. Obzvlášť v noci. A jak tak o tom přemýšlím, není to vlastně poprvé co jsem se s něčím takovým setkal. Jednou k nám na stanici přišla promrzlá a vyplašená slečna, která tvrdila, že její milý zmizel v ulici zahalené podivnou tmou, i když v té ulici byla lampa. Prý plynová. No a když jsme došli na místo, které nám ukázala, žádná ulička tam nebyla. Jak říkám, tady se vždycky děly podivné věci. Posloucháte mě vůbec?!“<br>
„Tiše! Počítejte!“<br>
Zvony, spousta zvonů právě začala odbíjet. Bim, Bam, Bim, Bam, Bim, Bam, Bim, Bam, Bim…<br>
„Slyšel jste?!“<br>
„Devět hodin, no…“<br>
„Ne, museli jsme se přepočítat! To není možné!“<br>
„Co není možné?!“<br>
„Kolik bylo hodin, když jsme se setkali?“<br>
„Inu, krátce po desáté… Počkat!“  Komisař vytáhl hodinky „To je nemožné, ty moje ukazují půl jedenácté! Dneska ráno jsem si je seřizoval!“<br>
„Myslíte si to co já, pane komisaři?“<br>
„Myslím, ale není to možné…“<br>
„Právě jsme toho byli svědky, ba přímo oběťmi… No nic, kam budou směřovat vaše kroky nyní, pane komisaři?“<br>
„Domů, musím si to dát v hlavě do pořádku. Doufám, že se už s ničím takovým nesetkám, je to nebezpečné…“<br>
„Myslíte? Mne to k tomu přesto láká, myslím, že budu hledat…“<br>
„Hledat co?“<br>
„Pravdu…“<br>
„Dejte vědět, jestli ji najdete. Pravdu jsem hledal většinu života, teď bych si od toho rád odpočinul…“<br>
„Hodně štěstí do života, pane komisaři. Snad se ještě někdy setkáme…“<br></p>
<h3 id="mlhave-vzpominky">Mlhavé vzpomínky</h3>
<p>Pomalu kráčel tou chladnou, listopadovou nocí. Přednáška se trochu protáhla, nečekal, že bude tolik dotazů. Brrr, to je lezavo, příště si vezme čepici. Kolik je asi hodin? když vycházel, mohlo být okolo desáté, takže za chvíli bude odbíjet půl.<br>
Jeho kroky zní tichými ulicemi staropražskými. Ulice vede na náměstí zahalené v mlze. Jde dál. Takovou mlhu zažil naposled tu noc, co o ni přišel. Ale o koho vlastně? Podivoval se sám sobě. Vždyť to by si měl pamatovat! Jenže o koho to tehdy přišel? O svoji vlaštovičku přece! Byla jak orosené poupátko, jak lilie kvítek, ani nestačila rozkvést, zavonět, roztáhnout křídla a z hnízda vyletět. Přišel o ni. Ale kdo to byl? Jak se jmenovala? Jak se jmenovala? Vždyť to je jasné, jmenovala se… Kruciš, jak ona se jenom jmenovala? Snad jsi nezapomněl její jméno?! Ne, jistěže nezapomněl, jen si na něj teďka nevzpomenu.<br> 
Náhle mu to došlo. Ta mlha! Pryč! Pryč z té proklaté běloby! Zpět? Ale kudy je to? I to jsi zapomněl? Začal se prodírat mlhou dál a dál. Připadala mu nějaká hustá, bylo to jako chodit po bradu ve vodě. Začínal se dusit. Na rty se mu drala slova. Slova beznaděje a strachu. Její jméno! Zapomněl její jméno!<br> 
Náhle to skončilo. Mohl zas volně dýchat. lapajíce po dechu si sedl na zem a opřel se zády o o cosi studeného a tvrdého.
Teprve po chvíli se rozhlédl. nacházel se uprostřed kruhu světla, který měl v průměru něco přes tři metry. Všude okolo byla mlha. Neprůhledná, bílá, hrůzostrašná. Tyčila se jako zeď, která vše obklopovala. Připadal si jako v kobce. Vzpomněl si na Edmonda Dantèse vězněného v pevnosti If. To je vtipné, tu knihu četl jako malý kluk. Proč je to to jediné, na co si vzpomíná?<br>
Když se zaklonil, uviděl, co vyzařovalo ono zlatavé světlo a zahánělo tu strašnou bělobu. Byla to lampa. Plynová lampa. Zády se opíral o její černě natřený kandelábr. Už si vzpomínal, mlhavě, ale vzpomínal. Bohužel si však začal vzpomínat na všechno. Na všechno krom jejího jména.<br>
Počkat! Někde by tu měl mít její fotku! Začal vyprazdňovat obsah svých kapes na zem. Ne, neztratil ji přece ji neztratil. Ha! Tady je! V peněžence byla schovaná, ne v náprsní kapse. Už tě mám, poupátko, už tě držím a nepustím tě, už o tebe nepřijdu!<br> 
Náhle se dostavilo strašné poznání. Na té fotce není jméno! Běda! Běda mi! Nedobrý jsem otec, když si nevzpomenu na jméno své nebohé dcery! Ach vlaštovičko! Ach lilijko má! Je to jak znovu o tebe přijít, růžičko! Ach, nedobrým jsem otcem, Růženko!<br>
Zarazil se. Ano! Ano! Růženko má malá, já si vzpomněl! Ach, jaká to úleva, vyslovit tvé jméno.
Ale on jej nevyslovil. Baže, přísahal si, že to jméno už nikdy nevysloví. Proč vlastně? Protože když ji ztratil, zneuctil to jméno. Ach, jak tehdy trpěl, kolik toho tehdy napáchal, té noci nad čerstvým hrobem. Nejradši by na to všechno zapomněl.<br>
Chceš zapomenout? Máš možnost. Můžeš zapomenout na všechno to utrpení, na všechnu tu únavu a bolest. Můžeš zapomenout na ni. Můžeš zapomenout na vše.<br>
Na vše? Vše zlé, co jsem napáchal? Na všechna zklamání, kterých jsem byl strůjcem? Na její bledou tvář, na její rakev? Přistihl se, jak pomalu vstává a natahuje ruce k té mrtvolně bílé mlze. Ne, to neudělá! Zapomněl by na vše! Úplně na vše! Na to, jak ji učil plavat, na to, jak ji učil kreslit, na to, jak mu vila věnečky z pampelišek, na to, jak se honila s Jeníkem po louce…<br>
Zapomněl by na svého syna… <br>
Zapomněl by na vše dobré, co kdy zažil…<br>
Zapomněl by její jméno…<br>
Když si s hrůzou uvědomil tento fakt, sebral ze země tužku a napsal na zadní stranu fotky jediné slovo:<br> 
Růže<br>
Fajn, teď se odsud musí nějak dostat. Vstal a rozhlédl se kolem dokola. Zdálo se mu to, nebo se onen kruh zmenšil? Asi se mu to jenom zdálo. Ne! Nezdálo, mlha právě pohltila další kočičí hlavu! Je ztracen.<br>
Jeho pohled, plný beznaděje, spočinul na obsahu jeho kapes rozházeném po zemi. Jal se to všechno sbírat a strkat zpátky tam, odkud to vytáhl. Když vzal do ruky složený kus nažloutlého papíru, vzpomněl si náhle. Mapa. Byla to mapa, kterou vyrobil se svou neteří, aby se v této temné čtvrti neztratili. Jeho neteř to tu znala mnohem líp než on, možná mu ta mapa pomůže. Jak, to nevěděl, ale musel to zkusit. Pro Jeníka. Dnes už nezklame. Dnes ne.<br>
Rozložil mapu na zemi. Byla to krásně malovaná mapa, však ji dělala jeho neteř, malířka od přírody.<br> 
Takže, je tady, na tomhle náměstí, tohle je Židovská čtvrť, tady je vyznačena každonoční trasa Josefovy obchůzky. To je ono! Josef! Stačí se dostat na některé z míst, kterými prochází, je dost velká šance, že ho najde a pomůže mu. Co jsou tyhle body? Ach ano, už si vzpomínám, to jsou lampy. Na co značit na mapu lampy? Když se jí na tohle ptal, odvětila: „Kvůli Stínům… A Mlze…“ Chytrá holka, věděla o té mlze! Proč mu o tom neřekla? Snad aby ho příliš neděsila, snad na to zapomněla.<br>
Dobrá, půjde tedy od lampy k lampě, a až uslyší josefův těžký krok, požádá ho o pomoc. To už je plán. Ale kterým směrem se vydat?<br>
Vše, co viděl, byl kruh osvětlený lampou a bílá stěna mlhy. Je ztracen. Začal obcházet lampu kolem dokola. Nic, žádný ukazatel, nic. Je ztracen.<br> 
Náhle se zastavil. Na zemi ležel knoflík. Kde se tu vzal? Navíc, podíval se na svůj kabát, jeho knoflík? Ještě ráno držel na jeho kabátě, sice na poslední nitce, ale držel. Že by upadl? Ano, upadl, během přednášky. Strčil si ho tehdy do kapsy. Že by vypadl? Hlupáku, vždyť jsi vyházel své kapsy na zem, když jsi seděl! A sednul sis zády ke směru, kterým jsi běžel. To znamená, že musíš tudy! Heureka! Máš směr. Máš naději.<br>
Dorbá, jde se. Nabral dech, vzepjal síly a ponořil se do mlhy.<br>
Prodíral se tou temnou bělobou, už ani nevěděl proč. Ale něco ho hnalo dál, něco mu pořád našeptávlo do ucha, že se nesmí vzdát, že se nesmí zastavit. Něco mu pořád šeptalo do ucha jediné slovo: Růže.<br>
Byl celý promočený a dusil se tou vodní párou. Mlha byla mnohem, hustší než prve a dále houstla. Bylo to jako se brodit po bradu v blátě. Pokaždé, když potkal lampu, na chvíli se zastavil a nabral dech. A hned zase dál! Dál! Nesmíš tu zůstat!<br>
Vyběhl z mlhy a zhroutil se.<br> 
Probraly ho těžké kroky. Obrovské paže zvedly jeho promočené tělo ze země, jako by bylo z papíru. Všechno to vnímal malátně, mlhavě, jako ve snách. Když ho ta obrovská postava nesla v naručí, zašeptal: „Josefe…“<br>
Upřely se na něj planoucí oči. Obr zpomalil.<br>
„Josefe… Díky…“<br>
Poté opět upadl do bezvědomí.<br>
Probral se v pohodlné posteli. Kde je? Proč tu je? Náhle si vzpomněl. Domů, musí domů, ona umírá! Vstal. Zamotal se mu hlava. opřel se o rám dveří a vzal za kliku.<br> 
Dveře se otevřely do nevelkého pokoje. Stařík, který seděl v křesle a četl si, vstal.<br> 
„Ty jsi vzhůru? Jak se cítíš?“<br>
Kdo to byl? Ale ano, vždyť je to Šmuel, kamarád z dětství! Vypadá staře. Jak dlouho už ho neviděl?<br>
Chytil se za hlavu. Bylo mu, jako by mu někdo zlatou cihlou obalenou v plátku citrónu vyrazil mozek z hlavy. Byly však důležitější věci.<br>
„Šmueli, musím… musím domů. Umírá mi dcerka!“<br>
„Jdi si okamžitě lehnout, halucinuješ. Tvá dcera je už deset let po smrti.“<br>
Vlna vzpomínek. Ale... Jsou vůbec skutečné? Musí to zjistit.<br>
„Jak… jak jsem se sem dostal?“<br>
„Josef tě přinesl. To byl taky nápad, chodit v takovém počasí venku bez čepice!“<br></p>
              
            </div>
          </div><footer>
    <div class="rst-footer-buttons" role="navigation" aria-label="Footer Navigation">
        <a href="../kaligramy/" class="btn btn-neutral float-left" title="Francouzské kaligramy"><span class="icon icon-circle-arrow-left"></span> Previous</a>
    </div>

  <hr/>

  <div role="contentinfo">
    <!-- Copyright etc -->
  </div>

  Built with <a href="https://www.mkdocs.org/">MkDocs</a> using a <a href="https://github.com/readthedocs/sphinx_rtd_theme">theme</a> provided by <a href="https://readthedocs.org">Read the Docs</a>.
</footer>
          
        </div>
      </div>

    </section>

  </div>

  <div class="rst-versions" role="note" aria-label="Versions">
  <span class="rst-current-version" data-toggle="rst-current-version">
    
    
      <span><a href="../kaligramy/" style="color: #fcfcfc">&laquo; Previous</a></span>
    
    
  </span>
</div>
    <script src="../js/jquery-3.6.0.min.js"></script>
    <script>var base_url = "..";</script>
    <script src="../js/theme_extra.js"></script>
    <script src="../js/theme.js"></script>
      <script src="../search/main.js"></script>
    <script>
        jQuery(function () {
            SphinxRtdTheme.Navigation.enable(true);
        });
    </script>

</body>
</html>
