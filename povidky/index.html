<!DOCTYPE html>
<html class="writer-html5" lang="en" >
<head>
    <meta charset="utf-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
      <link rel="shortcut icon" href="../img/favicon.ico" />
    <title>Povídky z pod plynových lamp - apollinaire.dlab.cz</title>
    <link rel="stylesheet" href="../css/theme.css" />
    <link rel="stylesheet" href="../css/theme_extra.css" />
        <link rel="stylesheet" href="https://cdnjs.cloudflare.com/ajax/libs/highlight.js/11.8.0/styles/github.min.css" />
    
      <script>
        // Current page data
        var mkdocs_page_name = "Pov\u00eddky z pod plynov\u00fdch lamp";
        var mkdocs_page_input_path = "povidky.md";
        var mkdocs_page_url = null;
      </script>
    
    <!--[if lt IE 9]>
      <script src="../js/html5shiv.min.js"></script>
    <![endif]-->
      <script src="https://cdnjs.cloudflare.com/ajax/libs/highlight.js/11.8.0/highlight.min.js"></script>
      <script>hljs.highlightAll();</script> 
</head>

<body class="wy-body-for-nav" role="document">

  <div class="wy-grid-for-nav">
    <nav data-toggle="wy-nav-shift" class="wy-nav-side stickynav">
    <div class="wy-side-scroll">
      <div class="wy-side-nav-search">
          <a href=".." class="icon icon-home"> apollinaire.dlab.cz
        </a><div role="search">
  <form id ="rtd-search-form" class="wy-form" action="../search.html" method="get">
      <input type="text" name="q" placeholder="Search docs" aria-label="Search docs" title="Type search term here" />
  </form>
</div>
      </div>

      <div class="wy-menu wy-menu-vertical" data-spy="affix" role="navigation" aria-label="Navigation menu">
              <ul>
                <li class="toctree-l1"><a class="reference internal" href="..">Home</a>
                </li>
              </ul>
              <p class="caption"><span class="caption-text">Básně</span></p>
              <ul>
                  <li class="toctree-l1"><a class="reference internal" href="../pirka/">Pírka</a>
                  </li>
                  <li class="toctree-l1"><a class="reference internal" href="../kaligramy/">Francouzské kaligramy</a>
                  </li>
              </ul>
              <p class="caption"><span class="caption-text">Próza</span></p>
              <ul class="current">
                  <li class="toctree-l1 current"><a class="reference internal current" href="./">Povídky z pod plynových lamp</a>
    <ul class="current">
    <li class="toctree-l2"><a class="reference internal" href="#krev-ma-nadech-bordeaux">Krev má nádech bordeaux</a>
    </li>
    <li class="toctree-l2"><a class="reference internal" href="#kocourkova">Kocourkova</a>
    </li>
    <li class="toctree-l2"><a class="reference internal" href="#stin-detstvi">Stín dětství</a>
    </li>
    </ul>
                  </li>
              </ul>
      </div>
    </div>
    </nav>

    <section data-toggle="wy-nav-shift" class="wy-nav-content-wrap">
      <nav class="wy-nav-top" role="navigation" aria-label="Mobile navigation menu">
          <i data-toggle="wy-nav-top" class="fa fa-bars"></i>
          <a href="..">apollinaire.dlab.cz</a>
        
      </nav>
      <div class="wy-nav-content">
        <div class="rst-content"><div role="navigation" aria-label="breadcrumbs navigation">
  <ul class="wy-breadcrumbs">
    <li><a href=".." class="icon icon-home" aria-label="Docs"></a></li>
          <li class="breadcrumb-item">Próza</li>
      <li class="breadcrumb-item active">Povídky z pod plynových lamp</li>
    <li class="wy-breadcrumbs-aside">
    </li>
  </ul>
  <hr/>
</div>
          <div role="main" class="document" itemscope="itemscope" itemtype="http://schema.org/Article">
            <div class="section" itemprop="articleBody">
              
                <h1 id="povidky-z-pod-plynovych-lamp">Povídky z pod plynových lamp</h1>
<h3 id="krev-ma-nadech-bordeaux">Krev má nádech bordeaux</h3>
<p>Šedým, zasněženým ránem pomalu vrzají kroky mladého muže směrem k mostu. Celé město ještě spí, když potichu sestupuje z Petřína. Pomalu zhasínají pouliční lampy, jako zhasínají svíce, a jako za chvíli zhasne i on. Za chvíli bude ta falešná struna jeho života stržena z nádherné harfy bytí, a bude stržena jeho rukou. Písně budou znít dál, dál se budou psát nové, aniž by kdo vzpomněl na jeho pokřivený osud. 
Jeho stopy vedou alejí uhasínajících lamp a opadaných stromů. Ach, jak smutná je Kampa v tomto neukošeném zimním období. Proti němu kráčí mladá dívka v červeném baretu. Nese cosi velkého v podpaží. Nevšímá si jí, je příliš zahloubán do svých posledních myšlenek.
Její výkřik ho však vrátil do reality. 
Stála tam, zděšená, malířský stojan jí spadl do sněhu, její oči byly upřené na cosi na zemi. Sledoval její pohled. Panensky bílý sníh byl zkropen rudou krví. O kousek dál, u lavičky pod stromem, leželo bezvládné tělo mladého muže v louži vychladlé krve.
První, co mu blesklo hlavou, bylo, že ta krev nemá krvavý odstín. Možná to bude tím, že se rozbila ve sněhu, nebo tím, že již vychladla. Zatímco však nad tímto přemýšlel, dívka se vzpamatovala.
„P-pohlídejte mi prosím stojan, musím… Musím to jít nahlásit na policejní stanici…“ vykoktala a odběhla.
Stál tam a díval se na tu rudou skvrnu uprostřed bílého sněhu. Jeho oči spočinuly na tom ztuhlém, bledém těle. Patřilo mladému muži, asi tak starému jako on. Dnes zhasnou dvě příliš dlouhé svíce. Už se jim nechtělo trpět v plameni. 
Zahleděl se do tváře onoho samovraha. Byla skoro stejně bílá jako sníh. Jaký to kontrast s tím rudým okolím. V té tváři se zračila směs klidu a křeče, směs bolesti a úlevy. V té tváři jako by se zračil jeho odraz.
Náhle mu přeběhl mráz po zádech. Prudce se otočil. Opodál, v tom panensky bílém sněhu, stála vysoká, temná postava. V tom šedobílem světle úsvitu byly její kontury nejasné, on však dobře věděl, s kým má tu čest.
„Nejdeš si pro něj. Ten už je dávno na druhé straně. Přišel sis pro mě?“
NE
„Pro koho tedy?“
Postava udělala několik kroků. Nezanechávala stopy, kudy prošla, sníh zůstal neporušen. Onen vysoký neznámý se sehnul pro bezvládné holubí tělo.
„Mráz?“
SKLO
„Trpěl?“ Zeptal se mladík a kývl hlavou směrem k louži krve.
NE
Z toho hlasů, který mu zněl v hlavě, aniž by se obtěžoval projít ušima, ho rozbolela hlava.
„Počkáš chvíli, hlídám tady ten stojan…“ Při těch slovech jej zvedl a oprášil z něj sníh.
NE. NEPŮJDU S TEBOU. NE DNES.
„Jak to myslíš?! Skonči mé utrpení! Vem mě na druhou stranu!“
CHÁPU TĚ A SOUCÍTÍM S TEBOU, ALE NEJDE TO.
„Nemáš tušení, čím jsem si prošel! Ty nemůžeš cítit! Nemůžeš být podveden!“
I JÁ BYL ZRAZEN, I JÁ MÁLEM ZEMŘEL, I MNĚ BYLO ZLOMENO SRDCE. ALE OBA MUSÍME BÝT DÁL. JÁ O TVÉM OSUDU NEROZHODUJI, JEN JEJ ODMÍTÁM UKONČIT.
„Počkej! Nemůžeš mě tu nechat! Nechoď!“
Ale neznámý už tam nebyl.
Mladá dívka se vrátila se strážníkem. Ten počal mlčky prohlížet okolí. Vytáhl obálku ze sebevrahové kabátu.
„Helemese,“ zabrblal si pro sebe.
„Zjistil jste něco?“ Zeptala se.
„Vy jste tu ještě?“ Zamračil se. „Jmenoval se Adam. Adam Bílý, a tady v tom dopise píše něco v tom smyslu, že není hoden existence a že se omlouvá všem, co ho znali. Můžete jít, jesli chcete. Vím, že to pro vás musí být těžké…“
„Děkujeme. Hodně štěstí…“ Odvětila poněkud nejistě.
„Díky, že jste mi to pohlídal. Můžu vás pozvat na kávu, jestli chcete…“ Otočila se na mladíka a při těch slovech zvedla stojan.
„Počkejte, pomůžu vám s tím…“
Teprve teď si ji pořádně prohlédl. Byla nízká, tmavé, vlnité vlasy jí splývaly z pod červeného baretu. Byla oblečena do dlouhé sukně a elegantního modrého kabátu. Její bílá líčka zčervenala mrazem. Upřela na něj své sytě modré oči.
„Nuže, přijmete mé pozvání?“ 
„Je ještě moc brzo, všechny kavárny jsou zavřené…“ Namítl. „Vy malujete?“
„Právě jsem šla na Petřín, malovat východ slunce.“
„Věřila byste, že jsem nikdy neviděl východ slunce?“
„To jste vždycky tolik vyspával?“ Zasmála se.
„Ne, ale ráno jsem nikdy nezvedl hlavu… Vždycky jsem se díval spíš na západy slunce… Víte, když je člověk smutný, rád se dívá na západ slunce. Jednou jsem viděl zapadnout třiačtyřicetkrát…“
„Byl jste tehdy hodně smutný?“ Zeptala se pobaveně. Tahle hra s citacemi jí pobavila.
Mlčel.
Jdou nahoru na Petřín. Nebe již začíná rudnout krví červánků. Již není světel lamp, zhaslé se ztrácejí dole pod kopcem. Již vystoupali k okraji lesa. Rozložila si stojan, vytáhla plátno a jala se malovat. On si mezitím sedl na lavičku, usrkoval čaj, který mu nalila z termosky, a sledoval, co dělá.
Stála k němu zády a malovala rudý kotouč vycházejícího slunce a Prahu, celou růžovou v té měkké záři červánků. Od ledem potažených větviček jabloní v sadu u jejich nohou se ta narudlá záře odrážela vyvolávajíc iluzi rozkvetlých růží. 
„Nedokážu to…“ Hlesla najednou.
„Co? Co nedokážete?“ Zeptal se a přistoupil k ní.
„Namalovat tak rudé slunce… Příliš mi připomíná krev.“
„Tu krev z dnešního rána? Ale ta nevypadala takhle. Prohlížel jsem si jí a měla spíš nádech bordeaux.“
„Takže krev má nádech bordeaux? Vy jste mi ale poeta. Tak bych mohla pojmenovat ten obraz… Co na něj zatím říkáte?“ Zeptala se s úlevou, že se jí povedlo odvést myšlenky od kaluže tuhnoucí krve.
Zahleděl se na to bílooranžové plátno. Již se na něm začaly rýsovat kontury domů a větších staveb, již prosakovala ještě nedokončená barevná kompozice. Bylo to fascinující.
Poté se podíal na ní. Stála tam, s vycházejícím sluncem v zádech, a byla jak ledový květ v plameni. Tak efemérní, stejně jako úsvit, a přece tak krásná.
„V životě jsem viděl jen jednu věc hezčí, než je tento obraz. Jste opravdu skvělá malířka, slečno…“
„Můžete mi říkat Eliška…“ Usmála se na něj. „A vy jste?“
„Erik. Většina lidí mi říká Erik.“
„Pěkné jméno. Směla bych vědět, Eriku, co zřely vaše oči hezčího než tenhle obraz?“
„Vás, Eliško…“                          </p>
<h3 id="kocourkova">Kocourkova</h3>
<p>Sníh se pomalu snáší na noční Prahu. Všude je ticho, jsou dvě hodiny ráno. Panensky bílý závoj již zakryl zmrzlou břečku na ulici, když tu zakřupaly na sněhu kroky.
Ulicí jdou pomalu dvě postavy. Mladá žena zavěšená ve vysokého mladíka. Oba jsou zachumláni v dlouhých zimních kabátech. Ona ve tmavě modrém, on v černém. Tmavé vlnité vlasy jí splývají zpod červeného baretu na záda. On má také tmavé vlasy, které však nejsou dost dlouhé na to, aby zakryly dlouhou bílou jizvu na pravé tváři.
Náhle zastavil.
„Počkej, tuhle uličku nepoznávám…“
Z velké ulice odbočovala malá, úzká postranní ulička. Ač na jejím rohu čněla ze zdi lampa, vládla v uličce děsivá tma. Lampa osvětlovala červenou ceduli s názvem ulice:
Kocourkova
„Jsi si jistý? je to jenom ulice, pojďme dál, nelíbí se mi to…“
Přistoupil k ní. Chytil jí za ramena a podíval se jí do očí.
Stáli tam, v zasněžené ulici. Hleděli si navzájem do očí, ani si nevšimli, že sníh přestal padat.
„Eli, jestlipak víš, že jsem si nikdy nevšiml, jak krásné máš oči. Jejich modř dává celé tvé tváři božský půvab.“
„A jestlipak víš ty, že ta jizva, na kterou sis stěžoval, že prý tě zohyzďuje, naopak zkrášluje tvou tvář? A jestlipak víš, žes mi nikdy neřekl, jak jsi k ní přišel?“
Chvíli trvalo, než odpověděl. Mezitím mohla přes jeho rameno sledovat žebráka, který se malátně potácel do temné uličky.
„Nejsem na ni pyšný…“ odvětil jí nakonec. „Ani na způsob, jakým jsem k ní přišel. Váže se k tomu nepěkná historka. Ale stejně jsem rád, že tě neodpuzuje…“
Stáli tam. Modré oči se dívaly do zelenohnědých, když tu náhle je vyrušil mrazivý výkřik. Nelidský výkřik.Těžko uvěřit, že takový zvuk mohlo vydat něco z tohoto světa.
„Co…Co to bylo?!“ Blekotala s hrůzou
„Nevím, ale ozvalo se to z té uličky…“ Odpověděl poněkud poděšeným tónem „Měl bych se tam jít podívat…“
„Nechoď! Ta tma! ten výkřik! Neměli bychom jít na policii?!“
„Já nevím. Tuhle uličku vidím poprvé v životě, viděla jsi, tak jako já, že tam zašel ten otrhanec… Myslím, že bych se tam měl jít podívat…“
„Nechoď! Zůstaň! Pojďme radši honem pryč! Ta tma se mi vůbec nelíbí…“
„Myslím, že bych měl. Bojíš se tmy? Vždyť je to jen tma, absence světla, není čeho se bát…“
Pustil jí, pomalu poodstoupil, otočil se a vnořil se do tmy. 
Následující vteřiny jí připadaly jako roky. Radši se nedívala do té ponuré tmy v uličce, ale na lampu ve zdi. Zdála se jí nějaká podivná. Byla starodávného typu, černá a zdobně kovaná. Připadalo jí, že za sklem vidí plamínek, jako by to snad byla plynová lampa. Ze všeho nejpodivnější však bylo, že lampa osvětlovala jen ústí ulice a červenou ceduli. Celá ulička dva metry od lampy byla pohlcena temnotou. Ne, tam se nedívat! Stát, a pozorovat lampu. On se vrátí, musí, není co by se mu stalo…
Když se ozval další podivný skřek, omdlela.</p>
<p>Později si už nebyla jistá, zda jí probudily údery zvonu, zima, a nebo ustavičně mňoukající černá kočka. 
Vstala. Zvony právě odbíjely pátou. Byla promrzlá na kost. Kde se tady vzala? Když se otáčela, utkvěly její oči na temnotě v uličce. Dala se do zběsilého běhu. Pryč! Hlavně pryč! Uteč, co nejdál můžeš!
Náhle se zastavila. Erik! Zůstal v uličce! 
Ne, nevracet se zpět. Policie. To je ono, půjde na polici. 
Rozhlédla se. Už věděla kde je, strážnici najde nedaleko. Najde ho.</p>
<p>Před strážnicí stál postarší policista a pokuřoval cigaretu. Za chvíli mu skončí šichta, vystřídají ho. Dveře se otevřely. Ven vyšel muž ve středních letech a škrábal se na bradě. Zazíval. 
„Dobré ráno, pane komisaři.“ ozval se policista a sklepnul popel.
„Dobré ráno. Jak to, že jsem tady? proč nejsem doma, v posteli?“
„Trochu jste v tý hospodě přebral, a jak si chlapi nemohli vzpomenout kde bydlíte, vodtáhli vás sem…“
„Aha. A co jsme slavili?“
„Slunovrat.“
„Slunovrat? Jestlipak víte, že mám každý slunovrat takovou nějakou divnou předtuchu? Vždycky si myslím, že se něco stane, a nikdy se nic nestane…“
Jak tak mluvili, ani si nevšimli mladé dámy, celé bílé od sněhu, jak se k nim blíží ulicí. 
„Prosím, pomozte mi!“
„Fuj to sem se lek!“ Vypadlo z komisaře. „Ale řekněte, co dělá taková mladá dáma jako vy venku v tudle nelidskou hodinu?“
„Prosím, musíte jít se mnou, on zmizel!“
„Kdo? A jak se vůbec jmenujete, slečno?“
„Jmenuji se Eliška Kroppová, ale teď už pojďte se mnou! Prosím!“</p>
<p>Stáli před místem, kde podle ní byla ulička.
„Zrekapitulujme si to: Takže vy tvrdíte, že tady byla ulička, ve které byla tma, a že váš přítel, Erik Chrupec, v ní zmizel, že?“
Pokývnutí.
„Jakže se jmenovala ta ulice?“
„Myslím, že Kocourkova“
„Tvrdíte, že do ní šel kvůli tomu, že jste viděli nějakého bezdomovce do ní zajít a krátce na to jste slyšeli výkřik, že?“
Další pokývnutí.
„A chvíli poté, co do té ulice vešel váš přítel, slyšela jste podobný výkřik jako prve, načež jste omdlela?“
Přitakání. 
„Jak dobře jste ho znala?“
„Byli jsme zasnoubení…“ Jen stěží potlačovala slzy.
„To je mi líto…“ prohlásil a přiklekl k prohlubni ve sněhu.
„Kromě našich stop tu vidím i důlek, který jste vyležela, a kočičí stopy. Což je divné, znám to tu dlouho a nikdo v okolí tu kočku nemá… O to divnější je ta vaše historka s uličkou, ale ať je to jak chce, udělám, co bude v mých silách, abych vašeho snoubence našel. Teď se jděte domů prospat, celá hoříte.“</p>
<p>Šla zasněženou ulicí, slzy jí mrzly na tvářích, když tu náhle se za ní ozvalo zamňoukání. 
Otočila se.
Za ní seděla černá kočka. Její zelenohnědé oči na ní vrhaly smutný pohled, ve kterém jakoby se zračila naléhavá prosba. 
Kde už ji jenom viděla? Ale ano! To je přeci ta, co jí vzbudila. Odkud se tu bere? Že by jí sledovala?
Kousek za černou se sněhem vláčela další kočka, špinavá a mourovatá. Když k ní přistoupila blíž, ucukla a zasyčela, Otočila se tedy na tu černou. 
„Čč. Hodná kočička, tak ty jsi kocourek? Co děláš v takovéhle zimě venku? Asi jsi hodně ztratil, že? To já taky, ale moje mysl si to ještě odmítá připustit. Doufám, že ho najdou, i když ta ulička zmizela z povrchu zemského. Ale proč ti to všechno říkám, stejně mi nero…“
Zarazila se uprostřed slova. Přes kocourovu černou tvář se pod okem táhla bílá jizva…</p>
<h3 id="stin-detstvi">Stín dětství</h3>
<p>Jedním z posledních říjnových večerů se plouží postarší muž v dlouhém kabátě. Kostelní zvony odbíjí desátou. Začíná být chladno, již dávno padla tma, která přichází s každým dnem dřív a dřív.
Na protějším chodníku stojí pod lampou trčící ze zdi muž. Zaobírá se něčím, co jako by viselo z lampy. Je to jediná lampa v dohledu. Je starodávného typu, ční ze zdi asi dva metry nad zemí. 
„Promiňte pane, ale směl bych vědět, co to tam máte?“
Muž sebou polekaně cukne a otočí se.
„Nebudete mi věřit, ale jsou to švihadla…“
„Švihadla? Já si myslel že je to lano… Kdo by použil při vloupání švihadla?“
„Vloupání? Vidíte, to mě nenapadlo. Ale to není to nejpodivnější. Ta lampa…“
Nestačil doříct větu. Náhle, bez jakéhokoliv varování, skočila přes zeď postava, dopadla na všechny čtyři, vztyčila se, a když spatřila ony dva, dala se na útěk.
„Za ním!“ Vykřikl první. Strhla se zběsilá honička. Neznámý běžel mílovými skoky a naši dva staříci ho jen stěží neztratili. Tajemná postava se občas ohlédla přes rameno, a při té příležitosti mohli pronásledovatelé matně zahlédnout bílou, bezústou tvář. Neznámý letěl dál. Černý plášť za ním vlál jako by byl z hedvábí, ale přesto přes něj nepronikal jediný paprsek žlutého světla pouličních lamp.
Náhle však stál ve slepé uličce. Oba pronásledovatelé se zastavili při jejím ústí.
„Ve jménu zákona, stůjte!“ Zahřímal první. 
Neznámý se otočil. Přikrčil se jak liška v pasti. Pozvedl hlavu. Zpod černé kápě a skrz bílou masku zašlehly jasné oči. Vyskočil, a byl pryč.
„Kam se poděl?!“ Ptal se podrážděně první. „Přece nemohl jen tak zmizet!“
„Z této uličky nevede žádná cesta kromě té, kterou jsme přišli a střech…“ Konstatoval druhý
„Nahoru vyšplhat nemohl!“ Durdil se první. „Vždyť první okno je půl třetího metru nad zemí. Jinak holá stěna…“
„Oba jsme viděli jak přeskočil zeď, která měřilo přes tři metry. Navíc to, jakými skoky před námi utíkal. Tohle pro něj nemohlo být zas tak těžké…“
„Pojďme odtud… Nelíbí se mi to tady…“
Když došli k řece, konečně se zastavili.
„Vy jste policista, že?“
„Byl jsem komisař. Teď už jsem ve výslužbě. Jak jste na to přišel?“
„Inu, první, co vás napadlo, když jste uviděl ta švihadla, bylo vloupání. No a pak je tu taky fakt, že jste volal ”Jménem zákona”... A máte u sebe zbraň“
„Té jste si všiml jak?“
„Než jsme vstoupili do té slepé uličky, Rozhlížel jste se všude okolo a rukou jste zajel do záňadří. Podvědomí je zajímavá věc, že?“
„Jste velmi všímavý. Všiml jste si ještě něčeho, co by nám nějak pomohlo zjistit, kdo to byl?“ Zeptal se komisař poněkud podrážděn tím, že ho takhle prokouknul úplně cizí člověk.
„Krom toho, že musel být velmi silný a hbitý, byl oděn celý v černém. V černé kápi a černém plášti, který byl podivně lehký, vzhledem k tomu, jak vlál… Jo a taky měl masku, ale to jste si asi všiml…“
„Takže maskovaný zloděj? To mi nesedí. Za prvé, proč by použil švihadla místo lana, za druhé, proč by vůbec lano potřeboval. Vždyť tu zeď přeskočil jako nic…“
„Zloděj? Co vás vede k závěru, že to byl zloděj? Viděl jste ho snad něco ukrást?“
„Viděl jsem ho přeskočit zeď a utíkat z místa činu. Také prchal před, ač již bývalým, což ovšem nemohl vědět, strážcem zákona! To mi stačí, sakrblé!“
„To je možné, ale vemte v potaz, že to celé bylo takové divné… Běželi jsme přes místa, která jsem nikdy neviděl, a to tu to znám jak vlastní boty… Navíc ta lampa…“
„Ano, ta lampa. Nedořekl jste to, co jste mi o ní chtěl říct. Co s ní bylo?“
„Byla plynová…“
„Děláte si legraci? v téhle části města jsem nikdy žádnou plynovou lampu neviděl, a to to tu taky znám jak vlastní boty! V téhle části města už léta žádné plynové lampy nejsou!“
„Ale já jsem si přesto jistý, že byla plynová…“ Trval zachmuřeně na svém ten všímavý člověk.
Komisař si ho až nyní pořádně prohlédl. Byl, narozdíl od komisaře, dosti hubený. Vlasy už mu začaly řídnout a šedivět, tvář měl vrásčitou. Komisař mu nedokázal přisoudit žádný věk. I když mohl být stejně starý jako on, mohl být i o deset let starší. Stál tam, opřený o zábradlí, a díval se kamsi za Rudolfinum zachmuřeným, přemítavým pohledem.
„Co jste četl, když jste byl dítě?“ Zeptal se najednou. 
„To je mi otázka! To co každý jiný chlapec. I vy jste to musel číst, tak starý být nemůžete…“
„Hmmm… To by dávalo smysl, ale představoval jsem si ho jinak…“
„O čem to mluvíte? Vy si myslíte, že víte kdo to je?“
„Domnívám se…“
„Kdo si tedy myslíte, že to byl?! Co byl podle vás zač?!“
„Stín“ Odvětil ten šlachovitý stařík zamyšleně.
„Stín? Čí stín? Honili jsme se za stínem? Mně připadal dost hmotný. Myslím na stín…“
„Podle mě to byl stín našeho dětství…“ Odpověděl váhavě stařík
„To mi budete muset vysvětlit…“
„Víte, podle mě příběhy, které slýcháme a čteme v dětství, utváří naše vnímání světa. Četl jste Sherlocka Holmese?“
„V mládí jsem to hltal…“
„A co vás přimělo dát se k policii?“
„O tom jsem nikdy nepřemýšlel… Prostě jsem chtěl…“ Odpověděl váhavě komisař „Chcete tím říct že…“
Pokývnutí.
„To mě nikdá nenapadlo. Takže vy si myslíte že ten, kterého jsme honili, je ten, kterého známe z knih?!“
„Myslím. Víte, před dvěma týdny jsem byl se synem a vnukem na procházce. Došli jsme až na Babu a když jsme se tam procházeli ukázal najednou na nebe se slovy: ”Tam!” Když  jsem se ho ptal, co tam vidí, zadumaně a váhavě odvětil:”Ale nic. Zdálo se mi, že tam vidím draka…” Tehdy jsem mu nevěřil, ale po dnešku…“
„To, co mi tady tvrdíte dává až děsivý smysl…“ Prohlásil komisař „Ale z vlastní zkušenosti vím, že se tady dějí divné věci. Obzvlášť v noci. A jak tak o tom přemýšlím, není to vlastně poprvé co jsem se s něčím takovým setkal. Jednou k nám na stanici přišla promrzlá a vyplašená slečna, která tvrdila, že její milý zmizel v ulici zahalené podivnou tmou, i když v té ulici byla lampa. Prý plynová. No a když jsme došli na místo, které nám ukázala, žádná ulička tam nebyla. Jak říkám, tady se vždycky děly podivné věci. Posloucháte mě vůbec?!“
„Tiše! Počítejte!“
Zvony, spousta zvonů právě začala odbíjet. Bim, Bam, Bim, Bam, Bim, Bam, Bim, Bam, Bim…
„Slyšel jste?!“
„Devět hodin, no…“
„Ne, museli jsme se přepočítat! To není možné!“
„Co není možné?!“
„Kolik bylo hodin, když jsme se setkali?“
„Inu, krátce po desáté… Počkat!“  Komisař vytáhl hodinky „To je nemožné, ty moje ukazují půl jedenácté! Dneska ráno jsem si je seřizoval!“
„Myslíte si to co já, pane komisaři?“
„Myslím, ale není to možné…“
„Právě jsme toho byli svědky, ba přímo oběťmi… No nic, kam budou směřovat vaše kroky nyní, pane komisaři?“
„Domů, musím si to dát v hlavě do pořádku. Doufám, že se už s ničím takovým nesetkám, je to nebezpečné…“
„Myslíte? Mne to k tomu přesto láká, myslím, že budu hledat…“
„Hledat co?“
„Pravdu…“
„Dejte vědět, jestli ji najdete. Pravdu jsem hledal většinu života, teď bych si od toho rád odpočinul…“
„Hodně štěstí do života, pane komisaři. Snad se ještě někdy setkáme…“</p>
              
            </div>
          </div><footer>
    <div class="rst-footer-buttons" role="navigation" aria-label="Footer Navigation">
        <a href="../kaligramy/" class="btn btn-neutral float-left" title="Francouzské kaligramy"><span class="icon icon-circle-arrow-left"></span> Previous</a>
    </div>

  <hr/>

  <div role="contentinfo">
    <!-- Copyright etc -->
  </div>

  Built with <a href="https://www.mkdocs.org/">MkDocs</a> using a <a href="https://github.com/readthedocs/sphinx_rtd_theme">theme</a> provided by <a href="https://readthedocs.org">Read the Docs</a>.
</footer>
          
        </div>
      </div>

    </section>

  </div>

  <div class="rst-versions" role="note" aria-label="Versions">
  <span class="rst-current-version" data-toggle="rst-current-version">
    
    
      <span><a href="../kaligramy/" style="color: #fcfcfc">&laquo; Previous</a></span>
    
    
  </span>
</div>
    <script src="../js/jquery-3.6.0.min.js"></script>
    <script>var base_url = "..";</script>
    <script src="../js/theme_extra.js"></script>
    <script src="../js/theme.js"></script>
      <script src="../search/main.js"></script>
    <script>
        jQuery(function () {
            SphinxRtdTheme.Navigation.enable(true);
        });
    </script>

</body>
</html>
