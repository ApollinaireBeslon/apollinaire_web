<!DOCTYPE html>
<html lang="en">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        
        
        
        <link rel="shortcut icon" href="../img/favicon.ico">
        <title>Řecké povídky - Apollinaire G. Beslon</title>
        <link href="../css/bootstrap.min.css" rel="stylesheet">
        <link href="../css/font-awesome.min.css" rel="stylesheet">
        <link href="../css/base.css" rel="stylesheet">
        <link rel="stylesheet" href="https://cdnjs.cloudflare.com/ajax/libs/highlight.js/11.8.0/styles/github.min.css">
        <link href="../style.css" rel="stylesheet">
        <script src="https://cdnjs.cloudflare.com/ajax/libs/highlight.js/11.8.0/highlight.min.js"></script>
        <script>hljs.highlightAll();</script>
        <script async src="https://www.googletagmanager.com/gtag/js?id=G-C1V59CKJPF"></script>
        <script>
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());

          gtag('config', "G-C1V59CKJPF");
        </script> 
    </head>

    <body>
        <div class="navbar fixed-top navbar-expand-lg navbar-dark bg-primary">
            <div class="container">
                <a class="navbar-brand" href="..">Apollinaire G. Beslon</a>
                <!-- Expander button -->
                <button type="button" class="navbar-toggler" data-toggle="collapse" data-target="#navbar-collapse">
                    <span class="navbar-toggler-icon"></span>
                </button>

                <!-- Expanded navigation -->
                <div id="navbar-collapse" class="navbar-collapse collapse">
                        <!-- Main navigation -->
                        <ul class="nav navbar-nav">
                            <li class="navitem">
                                <a href=".." class="nav-link">Home</a>
                            </li>
                            <li class="dropdown">
                                <a href="#" class="nav-link dropdown-toggle" data-toggle="dropdown">Básně <b class="caret"></b></a>
                                <ul class="dropdown-menu">
                                    
<li>
    <a href="../pirka/" class="dropdown-item">Pírka</a>
</li>
                                    
<li>
    <a href="../kaligramy/" class="dropdown-item">Francouzské kaligramy</a>
</li>
                                </ul>
                            </li>
                            <li class="dropdown">
                                <a href="#" class="nav-link dropdown-toggle" data-toggle="dropdown">Próza <b class="caret"></b></a>
                                <ul class="dropdown-menu">
                                    
<li>
    <a href="../povidky/" class="dropdown-item">Povídky z pod plynových lamp</a>
</li>
                                </ul>
                            </li>
                        </ul>

                    <ul class="nav navbar-nav ml-auto">
                        <li class="nav-item">
                            <a href="#" class="nav-link" data-toggle="modal" data-target="#mkdocs_search_modal">
                                <i class="fa fa-search"></i> Search
                            </a>
                        </li>
                    </ul>
                </div>
            </div>
        </div>

        <div class="container">
            <div class="row">
                    <div class="col-md-3"><div class="navbar-light navbar-expand-md bs-sidebar hidden-print affix" role="complementary">
    <div class="navbar-header">
        <button type="button" class="navbar-toggler collapsed" data-toggle="collapse" data-target="#toc-collapse" title="Table of Contents">
            <span class="fa fa-angle-down"></span>
        </button>
    </div>

    
    <div id="toc-collapse" class="navbar-collapse collapse card bg-secondary">
        <ul class="nav flex-column">
            
            <li class="nav-item" data-level="1"><a href="#recke-povidky" class="nav-link">Řecké povídky</a>
              <ul class="nav flex-column">
            <li class="nav-item" data-level="2"><a href="#rouhani" class="nav-link">Rouhání</a>
              <ul class="nav flex-column">
              </ul>
            </li>
            <li class="nav-item" data-level="2"><a href="#pisek-mezi-prsty" class="nav-link">Písek mezi prsty</a>
              <ul class="nav flex-column">
              </ul>
            </li>
            <li class="nav-item" data-level="2"><a href="#divka-z-kythery" class="nav-link">Dívka z Kythéry</a>
              <ul class="nav flex-column">
              </ul>
            </li>
            <li class="nav-item" data-level="2"><a href="#zvitezili-jsme" class="nav-link">Zvítězili jsme</a>
              <ul class="nav flex-column">
              </ul>
            </li>
            <li class="nav-item" data-level="2"><a href="#kamej" class="nav-link">Kamej</a>
              <ul class="nav flex-column">
              </ul>
            </li>
              </ul>
            </li>
        </ul>
    </div>
</div></div>
                    <div class="col-md-9" role="main">

<h1 id="recke-povidky">Řecké povídky</h1>
<p><br>
<br>
<br></p>
<h2 id="rouhani">Rouhání</h2>
<p><br>
<br>
V dáli mocně zahřmělo. Nikos si povzdechl a toužebně se zadíval na špičky stanů tam dole v údolíčku, kde tábořilo vojsko athénských. Mnohem radši by byl seděl někde před stanem a jen tak se v tom těžkém dusnu před bouří o nic nestaral. Místo toho se už tři hodiny hádal s tím pitomým zelenáčem, který si říkal Spiros, o tom, z čeho je vlastně stvořen svět. Ten hlupák si myslel, že existuje jakási “pralátka” či co a že je všechno složeno z malinkatých částiček, které byly ještě k tomu neviditelné, a které se nedaly už na nic dalšího rozdělit. Prý že to káže jakýsi Totomos a nebo někdo takový. Nebo to byl možná Itomos?<br> 
Znova si povzdechl. Proč? Co komu provedl, že ho přidělili na hlídku s tímhle upovídaným blbem? Naštěstí už padá soumrak, brzo je vystřídají. Myslel na pohodlí svého stanu a na plášť rudší než víno, které si schovával na dnešní večer. S ostatními se domluvili, že se dneska večer spolu napijí a zbytek mládenců čeká už jen na něj. Ach, jak krásný byl tento svět a o kolik krásnější by byl, kdyby ten blbec pořád cosi nekdákal a prostě chvilku, chviličku, jen co hlídka skončí, mlčel?<br>
Náhle ho něco napadlo. Ten nápad se mu zalíbil. Vlastně by docela rád znal odpověď na tuhle otázku, takhle o tom nikdy nepřemýšlel… Nu, když už nic, alespoň ho to na chvíli zabaví a on bude mít pokoj.<br> 
„Ty poslyš Spire…“<br>
„Ano?“ vytrhl se mladík z, pro Nikose nesrozumitelného, monologu.<br> 
„Opomeňme teď všechny ty teorie okolo toho, z čeho svět je, a zamysleme se nad tím, jak byl vlastně stvořen…“<br>
Spirus se odmlčel. Zdál se být dosti vyvedený z konceptu a v tom šeru vypadal jeho stíny zkreslený výraz dosti komicky. Chvíli si jen tak něco mumlal pod to jemné chmýří, kterému se ani nedalo říkat vousy, a pak se konečně ozval:<br>
„Nevím, nikdy jsem nad tím takhle nepřemýšlel… Co o tom říkají legendy?“<br>
„Nic moc, alespoň co si pamatuju. Jenom to, že na začátku vládl nebi Uranos a jeho žena Gaia vládla zemi, ale fakticky vládl von, jestli mi rozumíš. Pak, když Kronos Uranovi usek' kulky, začal spolu s ostatními titány přetvářet svět k lepšímu obrazu. No a pak přišel Zeus, udělal s bráchama převrat a usadili se na Olympu, no ne? Ale tehdy, alespoň co mi babička dycky říkávala, byl svět ještě pustý a chodili po něm titáni. Pak Prométheus stvořil lidi a ti to tu začali osidlovat. Z kamenů postavili města, z lesů udělali ouhory, ty zorali, a vůbec všecko co je v krajině jinak než od přírody je od lidí…“
„Takže svět tu byl vždycky. Nestvořili jej bohové, nijak se nezasadili o náš blahobyt. Vše, co jsme dokázali, jsme dokázali sami a bohové, kteří vládnou živlům, jen ničí naše dílo! Proč je uctíváme?!“
Nikos chtěl protestovat. Chtěl namítnout, že to bohové jim dávají úrodu a plodnost, že to oni jim pomáhají vyhrávat války a vůbec že to oni jim vdechli život. Ale, jak o tom tak přemýšlel, co konkrétně dali bohové jemu? Celé dětství prožil v bídě a hladu, nevlastní matka ho, nechtěného a nezvedeného spratka, po otcově smrti málem prodala do otroctví. Pravda, kdysi, když byl jeho otec ještě naživu, se měl dobře. Jeho otec byl velký a chrabrý muž, pro šestiletého chlapce vzor. A on, jakmile o tento vzor přišel, neměl již důvod zdržovat se v místech, kde nebyl vítán, kde byl bit a kde ho nechávali o hladu. V sedmi utekl z domova do Athén, kde se až do dvaceti živil jako zlodějíček a potom, aby unikl trestu smrti, musel narukovat. Nemohl říct, že by mu kdy přálo štěstí. Pravda, vyšel vcelku živ a občas, což se dělo ale opravdu málokdy, i zdráv z mnoha bitev, ale tuto zásluhu nemohl přisuzovat bohům, jelikož jako jeden z mála vojáků měl jak smysl pro odvahu, tak smysl pro život, navíc ve vyváženém a docela dobrém poměru, takže utekl, když už bylo jasné, že by nepřežil a bojoval dál, když bylo jasné, že přežije. Ve svém vztahu k bohům byl chladný. Neměl důvod je uctívat, ale ze zvyku to dělal. Nikdy nepřemýšlel nad tím, proč, prostě to dělal a hotovo.<br> 
„Proč se nepostavíme bohům?!“ v Spirových očích plála jiskřička pošetilosti a drzosti. Ten kluk je cvok, blesklo Nikosovi hlavou. <br>
„Vždyť, ač jsou bohové nesmrtelní, jsou to stále jenom titáni! A titáni přeci nejsou o nic zranitelnější než my, když byl Kronos schopen useknout Uranovi úd! A také, ač jsou jakkoliv moudří, i sám moudrý Zeus se nechal přelstít dětinskou lží Promehteovou! A stárnou, ač se říká, že jsou věčně mladí! Vždyť jak jinak by Diovy mohl narůst bílý vous a jak jinak by mohly děti v Kronově žaludku dorůst dospělosti, když by nestárly? Vždyť růst je jen důsledkem stárnutí!“<br>
Nikos chtěl namítnout cosi o titánech, kteří se vzbouřili proti Olympu a také podle toho dopadli. Chtěl mu povědět, že jestli chce rovnou do Hádu a nebo ještě hloubš, do Tartaru, ať v tom rouhání pokračuje ale bez něho, ale cosi mu bránilo cokoliv říct, cokoliv udělat. Jakýsi hlásek v hlavě se ho ptal, odkud o všech těch hrozných věcech ví. V duchu se s tím hlasem přel, že mu tyhle příběhy vykládala babička už od malička, že přeci musí být pravdivé, ale na to se ten škodolibý hlas, který jako by se podobal jeho vlastnímu, jen zeptal: „Ach tak, takže z legend a mýtů? A viděl jsi snad někdy nějakého boha?“
První kapky ho vrátili zpátky na kopec, kde hlídali. Spiros se mezitím rozohnil, jiskra v jeho očích byla už jasným plamenem, a on na celé kolo křičel proti prudkému, rychle se zvedajícímu větru: 
„Bohové možná nemůžou být zabiti, ale lze je porazit a uvěznit! Proč je nevyzvat? Co jsem jim dlužen?!“<br>
Nikos s hrůzou hleděl do těch planoucích očí. Prošel si mnoha bitvami, viděl mnoho věcí, ze kterých jeho přátele přišli o rozum. Přesně takhle zněl jejich hlas, ale ty oči, ty oči byly až neskutečně příčetné…<br>
Bohové, pomyslel si Nikos, vždyť ten hlupák se snad chce postavit samotným bohům! Chce se zapsat do historie jako největší blázen, co kdy žil? Musí, musí ho zastavit, vždyť tomu klukovi je sotva dvacet! Ale malá část jeho samotného mu bránila hnout se z místa, cokoliv říct. Chtěl vidět, co se stane. Chtěl vědět, zda bohové, pokud nějací existují, budou reagovat na tuto do nebe volající urážku. Už teď pochyboval o jejich existenci, pokud z toho tenhle mladík vyvázne živý, nebude už mít důvod utrácet ty hříšné peníze za oběti v chrámu…<br>
Když se spustil prudký liják, Nikos si najednou s hrůzou uvědomil, že Spiros už tu není. Na zemi v blátě se válelo jeho kopí a štít, po malované volské kůži stékaly kapky vody jako slzy milé, kterou ten mladík možná měl. Už teď měl Nikos Spira za mrtvého, ale náhle uslyšel jeho hlas.<br> 
Temná silueta se rýsovala na skále nedaleko od místa, kde jako přimrazený stál Nikos a štítem nad hlavou se chránil proti dešti. Přes skučivý vítr k němů doléhaly jen útržky slov, ale část věty, mezi dvěma mocnými údery hromu, zachytil skoro celou:<br>
„…A proto tě, Die, vyzývám! Jsi-li muž, sestup na zem a postav se mi jako rovný rovnému!“<br>
Spiros tasil meč a pozvedl jej k nebesům. Náhle, s ohlušující ranou, ze které Nikosovi málem praskly bubínky, do mladého rouhače sjel blesk. Nikos zahlédl jen bílý záblesk, a po chvíli, když otevřel oči, uviděl nebohého Spira, jak se kácí a padá dolů ze skály. Bylo to sice sotva pět metrů, ale stejně, jelikož dole bylo kamení, si mladík, pokud nebyl již mrtev, nejspíš zlámal vaz.<br> 
Nikos s hrůzou pozoroval tento výjev. Tělo mladého chlapce v kaluži krve dole pod skálou. Při pádu nebožtíkovi spadla přilba, válela se o kus dál, a pár metrů od ní jeho meč.<br> 
„Hej, co se to tam děje? Kde máš toho druhého?“<br>
Nikos se tak vylekal, že by byl málem zabil své dva spolubojovníky, kteří je, jeho a chudáka Spira, přišli vystřídat. Naštěstí se uklidnil a připomněl si, že to nejsou Hádovi služebníci, ani sama Smrt, co si pro něj jde.<br>
„Vysmíval se bohům. Pomozte mi ho odnést…“<br>
Když Spirovo tělo odnesli na štítě do tábora, připomněl si Nikos, že tenhle týden neobětoval bohům. Ještě ten večer ve stanu to, za protestu všech usínajících, udělal.<br>
<br>
<br></p>
<h2 id="pisek-mezi-prsty">Písek mezi prsty</h2>
<p><br>
<br>
„Největší filosofové jsou lidé těsně před smrtí“<br>
G. de Bouquetin <br>
<br>
Prótesiláos stál na pobřeží a díval se na východ, tam, kam měli za ani ne den vyrazit. Mnohé z nich čekala Smrt, věčné temnoty Hádu, a proč? Nedokázal pochopit, jak mohla jedna jediná žena rozpohybovat tak velké věci do pohybu, jak mohla přimět vojska zvednout se a jít pro ni bojovat a umírat. Možná, napadlo ho, možná že se to všechno ještě změní. Možná že nepadne nikdo, nikdo ani nebude muset vystoupit na břeh. Tolik lodí, tolik lodí a tolik mužů. Trójané by se mohli už jen při pohledu na tu velkou flotilu, z níž jeho čtyřicet těžkých lodí nepočítaje jeho lehkou birému tvořilo jen zlomek, vzdát. I když, to by pak nebyla žádná válka. Přišel si vydobít slávu, a vrátí se buď se štítem, a nebo na štítě…<br>
Ze stanu opodál se najednou vylilo zlatavé světlo olejových lampiček a rozdělilo pláž na tři části. Písek byl šedý v místech, které ozařovalo jen sluneční světlo a zlatý v místech, kam dopadala záře z velkého stanu. A pak, problesklo Prótesiláovi hlavou, pak jsou tu místa, kam nedopadá žádné světlo, místa, kam se možná brzy mnozí z nás vypraví. Ta temná místa, ohraničená dlouhým stínem obrovského muže zabaleného v plášti, se náhle rozplynula, když za sebou nechal zapadnout plachtu. Pláž se náhle opět ponořila do stříbřitého svitu měsíce  a zvuky veselí, které unikaly ze stanu, se opět ztišily. Znovu se v jeho uších začal rozléhat jemný příboj, bylo již nad ránem a moře se vracelo zpět na svá ztracená pole. Smáčelo ta znovudobytá místa slanou krví svých padlých a zase se stahovalo, jen aby udeřilo o to prudčeji. <br>
„Je zima, co? To tu takhle stojíš celou dobu?“<br>
Ten mocný hlas patřil Aiasovi, jednomu z největších reků helénské armády. Byl zachumlaný do svého rudého pláště a na zádech se mu pohupoval jeho pověstný štít, okovaný bronzem a potažený sedmi volskými kůžemi.<br> 
„Nevím, nechce se mi pít den před nájezdem. I když to je dost možná ta poslední příležitost, kdy jsem se napít mohl. Co ty? Jsi taky tak nervózní?“<br>
„Z čeho, prosimtě? I když ano, máš pravdu, něco mě hlodá už od chvíle, co jsme vypluli. Víš, cítím, že se domů už nevrátím…“<br>
„Ano, je to příšerný pocit. Už teď oba agonizujeme, a to to ještě ani nezačalo. Pamatuješ na to proroctví?“<br>
Aias mlčel. Díval se na rudnoucí nebe na východě. <br>
„Dvacet mil…“ vypravil ze sebe. „Říkal jsi něco? Jo aha, to proroctví. No, víš, nevím, já sám tomu věřím, ale Odysseus si z toho jen utahuje. Však se uvidí…“<br>
„Uvidí?“<br>
„Inu, hodlá to zkusit. Prý že kdo první vkročí na Trojský břeh, zemře, to by v tom byl čert, povídal, aby na tom bylo něco pravdy…“<br>
„Chceš snad říct, že…“<br>
„Inu uvidí se. Já sám nevím, zda tomu mám věřit a nebo ne. Nezáleží na tom, už jsem ti říkal, že se  stejně domů nevrátím…“<br>
„Vrátíš. I Odysseus se vrátí. Nebude to trvat dlouho, uvidíš. Troja lehne popelem, než bys řekl Athény. Nepotrvá to dlouho a zase uvidíš svůj rodný ostrov…“<br>
„Mno, já ti nevím…Odkaď jsi, Prótesiláoe?“<br>
„Z Fylaku, proč?“<br>
„Fylak, nejlepší koně v celém známém světě. Dokonce ve znaku jednoho máte…“<br>
„Ano, bílý kůň na modrém poli. I když já mám radši černé koně, tak černé, jako noc, jako můj Thrasos…“<br>
„Thrasos, Odvážný… To byl ten kůň, cos ho tady vodil po pláži?“<br>
„Ano, bohužel je to tu moc pahorkovité na to, abych se tu mohl pořádně projet…“<br>
„Uvidíš, u Tróji se najezdíš až až. Jezdíš na voze?“<br>
„Ne, jen tak. Dokonce bez sedla, Thrasos mne ještě nikdy neshodil…“<br>
Zasmušil se. Vlasy mu lemovaly tvář a támhle rudnul obzor. Něco tu nesedělo. <br>
„Cítíš to taky?“<br>
„A co jako?“<br>
„Vítr…“ zašeptal Prótesiláos. „Nezměnil se…“<br>
<br>
Vypluli ještě téhož rána, hned za úsvitu. Všichni sice měli kocovinu, ale jakmile zjistili, že jim  Artemis přeje dobrý vítr, okamžitě vystřízlivěli. Prótesiláos stál na přídi své lodi a utahoval si bronzové nátepníky na svých svalnatých pažích. Jeho zbroj zlatě svítila v mladém ranním slunci a jeho vlasy vlály jako praporce dávných hrdinů. Modrá plachta se jen nadouvala mocným větrem a dvacet mil se neúprosně krátilo. Prótesiláos se však jen dál díval na východ. 
Sestoupil do malého podpalubí birémy. V oddělené části, dál od ostatních koní a zásob, stál Thrasos. Šťastně zafrkal, když spatřil svého pána a nastavil mu šíji, kterou Prótesiláos bezmyšlenkovitě pohladil.<br>
„Pamatuješ se, příteli, na úrodné pláně kolem Fylaku? Pamatuješ, jak jsme trávili celé dny pročesáváním hor a hledání kentaurů? Je mi líto, že tě táhnu na tak dalekou cestu přes moře, na to ty ani já nejsme zvyklí, viď? Inu, občas musí člověk konat, i když ví, že ho to přivede k záhubě. Sláva něco stojí, přiteli. Znáš Aiase? Toho velkého, víš? S těma černýma vousama a s tím velkým štítem? Ten ne? A proč ne? Dobře, co takhle Odysseus? Toho znáš přece, ne? Tak dobře, tak tedy Odysseus. Jednou jsme se museli rozloučit, brachu, i to nejlepší mívá konec. O to je ten konec bolestnější…“<br>
„Můj pane…“<br>
Prótesiláos se otočil. Ve dveřích stál druhý lodivod. Přestal laskat koně po pysku a zvážněl.<br>
„Co se děje, Klífíse?“<br>
„Vítr, můj pane. Vítr se utišil…“<br>
„Inu na co čekáme? K veslům!“<br>
„To nemůžeš myslet vážně pane. Jsme sotva v půli cesty a po včerejších oslavách…“<br>
„Inu,“ pousmál se smutně Prótesiláos, „Tady aby člověk všechno dělal sám, že? No nic, svolejte muže k veslům…“<br>
Položil štít i meč pod lavici a chopil se rudě lakovaného dřeva. Začal zabírat do rytmu bubnů. A víc a víc a hej! A bum! A spolu s ním zabralo sedmnáct párů rukou. Dvě řady vesel na každé straně se daly do pohybu. Fylacká galéra s bílým koněm na modré plachtě plula v čele flotily směrem k Trójskému pobřeží.<br>
Přirazili. I jiné, pestře malované,  přídě řeckých galér  se zabořily do mělkých písků pobřežních. Ve vzduchu bylo cítit napětí. Prótesiláos zahlédl na sousední lodi Odyssea jak zhluboka dýchá a sundává si ze zad svůj štít. Ne! Ne, tak to nesmělo být! Ne Odysseus! Ach, v hloubi duše celou dobu marně doufal, že k tomu nedojde, pořád tomu věřil…<br>
Ne, ne Odysseus. Odhodil kopí a tasil meč. S Odysseem vyskočili oba současně na břeh. Zmateně se dívali jeden na druhého. Všichni se na ně dívali, dokonce i ty galéry  jako by upíraly své podlouhlé oči jejich směrem.  Co je to hnědé, na čem Odysseus stojí? Prótesiláos si najednou s hrůzou a zároveň s úlevou uvědomil, že je to štít. V tu chvíli se zpoza kopce vyřítil kůň a v sedle jezdec. Sto kroků od obou reků se napřáhl a mrštil kopí. Prótesiláos nikdy neviděl nic tak rychlého, jako tu dlouhou tyč řítící se směrem k němu. Rozpřáhl ruce. Poslední, co cítil, byl žhavý písek mezi prsty u nohou. A ten zlatý písek náhle zrudl jeho krví.<br>
<br>
<br></p>
<h2 id="divka-z-kythery">Dívka z Kythéry</h2>
<p><br>
<br>
Přišel blíž, odsunul velký, okrouhlý štít a posadil se hned vedle. <br>
„Není ti zima?“<br>
„Ne.“<br>
„Nemáš hlad? Přinesl jsem trochu jídla…“<br>
„Ne, jen si dej sám, nemám hlad…“<br>
„Ty nikdy nemáš hlad…“ řekl zamyšleně, když přežvykoval studený kus tuhého masa.<br> 
„Prostě jím jindy, než ty. Vždycky se to tak nějak sešlo, někdy jsi měl hlídku ty a jindy já… A navíc, já taky večeřím dřív, než o půlnoci…“<br>
Neodpověděl. Díval se na tu temnou siluetu vedle sebe pozorující ty malé, bílé tečky na obloze. Byla teplá letní noc a nad Kolónem svítily hvězdy, které se stříbrně odrážely v těch zelených očích, ze kterých nemohl spustit ty své.<br>
„Víš…“ začal, ale hned se zas odmlčel.<br>
„Ano, Kleone?“<br>
Nabral dech a pomalu začal:<br>
„Mohla sis vzít Lysandera, toho syna bohatého zemědělce z Kythéry. Když se měl vrátit k otci, nechtěl odjet bez tebe, tak moc si tě chtěl vzít…“<br>
Když neodpovídala, pokračoval:<br>
„Mohla sis žít jako princezna, nemusela bys nic dělat. Jediná dcera bohatého kupce a žena majitele půlky ostrova… Mohla jsi se jen někde procházet v olivovém háji, a nebo ležet před domem a pít víno spolu s tím urostlým mladíkem, který tě miloval. Mohla jsi mít pestrobarevné šaty z drahých látek, a místo toho na sobě vláčíš těžkou bronzovou zbroj…“<br>
„Připomínám ti, že je to jedna z nejlepších zbrojí v celé Spartě…“<br>
Povzdechnul si. Ano, ona měla velkou korintskou přilbu s pestrobarevným chocholem a bronzem pobitý štít, on si musel vystačit s obyčejnou, z několika překrytých kůží pošitých kovovými destičkami sešitou, zbrojí, krátkou koženou suknicí a přilbou, která vážila pomalu víc, než jeho hlava.<br> 
Jako kdyby slyšela, co si myslel. Naklonila hlavu na stranu a zkoumavě se na něj podívala.<br>
„Chceš si je vyměnit?“<br>
„Ne! Je to tvoje zbroj, já mám svoji. Navíc by ti ta moje byla velká…“<br>
Zasmála se a potom chvíli oba seděli tiše. Po chvíli se opět ozval:<br>
„Proč jsi to udělala?“<br>
„Co jako?“<br>
„Proč jsi se rozhodla každý den si omotávat ňadra lněným plátnem, aby nebyla vidět? Proč sis ostříhala své krásné vlasy a nandala si tu těžkou, kovovou přilbu? Proč jsi se rozhodla utéct od rodičů a od svého snoubence a šla jsi se mnou do armády?“<br>
Chvíli jen zamyšleně seděla a dívala se na hvězdy. <br>
„Předpokládám, že chceš slyšet, že je to kvůli tobě. Ono to z velké části taky je kvůli tobě, ale taky kvůli tomu, že jsem vždycky milovala házení oštěpem…“<br>
„To si pamatuju. Byla jsi v tom mnohem lepší, než já. Tak jako ve všem ostatním, snad kromě plavání. Má matka vždycky se smíchem říkala, že jsem se naučil dřív plavat, než mluvit…“<br>
„Ano, plaval jsi opravdu dobře, ale co si zas pamatuju já, byl jsi dobrý i v boji s mečem…“<br>
„To ano, ale toho si při boji v falangách moc neužiju….“<br>
„Rozhodně víc, než házení oštěpem…“<br>
„To je pravda. Od chvíle, kdy jsme šli poprvé do bitvy, mi přišlo, že falangy jsou jako moře. Vlny, které naráží na skálu a pak se zase stahují zpátky, jenom, aby udeřily znova, ještě silněji. Je jasné, že v něčem takovém není pro oštěpáře místo…“<br>
„A stejně,“ dodal po chvíli ticha „stejně si myslím, že bych tu bez tebe dneska nebyl. To ty jsi mě provedla všemi těmi bitvami, to ty jsi mi pomohla při helótském povstání. Tehdy jsme si oba namalovali na štít modrého delfína, abychom se na bojišti poznali…“ A při těch slovech přejel prsty po malé, protáhlé modré rybě na horním okraji štítu nalevo od velké, bílé lambdy. <br>
„Eli, to ty jsi mne provázela celou cestu až sem, na konec. Je jich desetkrát, stokrát víc než nás. Všichni tady zemřeme, Elektro…“<br>
Mlčela. Po chvíli se ozvala tichým, zamyšleným hlasem:<br>
„Víš, kdybych měla syna, jmenoval by se Agesilaus…“<br>
„Odbíháš!“ rozčílil se „Tak je to s tebou vždycky, tak jako se všemi ženami. Nikdy mi nedáš přímou odpověď na otázku! Pokaždé jen řekneš něco krátkého a nejistého, ani to nerozvineš dál!“<br>
„Uklidni se…“ Ani nevěděl jak, najednou stála před ním. Ve svém rozhořčení převrhl misku s masem, které se vysypalo do prachu na zemi průsmyku. Zvedl oči od misky a najednou se zadíval zpříma do těch jejích. Nikdy předtím se mu nepodívala do očí, došlo mu najednou, nikdy od chvíle, kdy odešli pryč, do války.<br>
„Možná, že všichni zemřeme…“ mluvila pomalu a klidně „…A možná právě proto bychom teď měli vzpomínat na své blízké a netruchlit, neboť díky nám možná budou žít déle a šťastněji…“<br>
„Co na tom…“ Chtěl se rozkřiknout, že mu už na nikom nezáleží, že mu nezáleží na Spartě ani na celém Řecku. Chtěl jí říct, že jediné, na čem mu záleží, je ona.<br>
„Co na tom…“ nadechl se znova, když mlčela „Všichni zemřeme, ale ty, ty nezemřeš…“<br>
„Budu bojovat…“<br>
„…nezemřeš, protože tady nejsi…“<br>
„Jak to myslíš?“<br>
„Jsi jen má představa!“ vyhrkl a obrátil se. Hlas se mu chvěl. Možná chtěl potlačit slzy, možná jen nechtěl křičet. Po chvíli už klidněji pokračoval:<br>
„Potom, co jsem bůhví jakým zázrakem přežil svou první bitvu, jsem si v noci vzpomněl na tebe a došlo mi, že jsem tě už od dětství miloval. Celou noc jsem omílal tvoje jméno, a ty jsi tu pak najednou byla, ráno před stanem. Tvrdila jsi, že jsi tu už od začátku, že jsi se mnou utekla z domova…“<br>
„Vždyť to tak bylo...“<br>
„Nebylo. Provdala jsi se za Lysandera, byl jsem na vaší svatbě. Pilo se víno a mně nalili vodu s octem. A pak jsi přišla ty ve svatebních šatech a přinesla jsi mi kousek od svého stolu. Vždycky ses ke mně chovala mile, dcera kupce, která vyrůstala spolu s neduživým synem chudého rolníka. To proto jsem si tě tolik idealizoval, ve skutečnosti jsi byla jiná, i oči jsi měla jiné, ne tolik zelené, spíš do modra…“<br>
„Ty tvrdíš, že jsem jen představa? Já si připadám dost skutečná. Mám ti to dokázat?“ a dřív, než stihl cokoliv říct, ho krátce, rychle políbila. Měla chladné rty, jako vánek, a přitom bylo celý den dusno. Vyjeveně se na ni podíval, ona se jen zasmála a řekla něco o tom, že už by si měl jít lehnout, načež zmizela někde v táboře.<br>
Další den ráno stál v první linii a rozhlížel se všude po malém, modrém delfínovi. Nikde nic, všude jen špičaté, bílé lambdy na rudém pozadí. Ptal se sám sebe, co to mělo včera znamenat. Hledal ji celé ráno, aby mu to vysvětlila, ale ona nikde nebyla. Byla totiž daleko odsud, na ostrově Kythéra, a učila malého chlapce jménem Agesilaus házet oštěpem.<br>
<br>
<br></p>
<h2 id="zvitezili-jsme">Zvítězili jsme</h2>
<p><br>
<br>
„Zvítězili jsme!“<br>
Byl horký letní den a nad Marathónem svítilo slunce. Postupně dozníval ryk bitvy a ozývalo se už jen úpění raněných. <br>
Ano, zvítězili jsme! Peršané utekli zpátky na moře a nebo se utopili v bažinách, jako krysy! Zvítězili jsme.<br>
„Philippide!“ <br>
Otočil se a spatřil Miltiadovu zpocenou tvář lemovanou černými vlasy a vousy. Stratégovy zelené oči zářily zpod jeho bronzové helmice,  vždyť zvítězili!<br>
„Philippide, ty jsi z nás nejrychlejší, běž jim do Athén zprávu dát! Nezastavuj se, jdi, běž, leť!“<br>
Nezmohl se na víc, než jen kývnout na tu dobráckou hlavu patřící tak geniálnímu vojevůdci a začal se prodírat skrz platajské šiky.<br> 
Zvítězili! Zahnali je zpátky do moře! Rozdrtili to neporazitelné, nesčetně velké vojsko! Ach, jak bude šťastná jeho milá Euphémie, která se tolik bála, aby se mu nic nestalo! Vždyť zvítězili!<br> 
Zvítězili, ale za jakou cenu?<br> 
Zpomalil. Ne, nemyslet na to! Dýchat, běžet! Upustil kopí i štít, za běhu shodil těžký bronzový kyrys a přilbu odhodil daleko za sebe.<br> 
Dýchat, dýchat. Ale jak těžko je dýchat, když na to člověk myslí. Dýchání se obstará samo, stačí myslet na něco jiného. Nezastavuj se, běž dál! Běž, jako když jste běželi Peršanům v ústrety! Ach, to byl taky Miltiadův nápad, jen tak se bez podpory jezdectva, které tak zoufale postrádali, rozběhnout, roztaženi na šířku perského vojska, vpřed, aby těm psům nedali čas na to, se rozkoukat. I ten střed oslabený ve prospěch křídel, aby je mohli obklíčit, byl Miltiadův nápad, liška jedna podšitá. A jim se to povedlo, povedlo se jim spálit rovnou sedm lodí a zahnat Peršany do bažin! Tam v močálech se utopili jako krysy... Stejně jako Eusebius...<br>
Neměl je pronásledovat, vždyť mu to říkal. Zapadl do bahna a jeden z posledních perských lučištníků ho trefil tak hloupě, do krku. A taky Aeson...<br>
Náhle se mu rozbila jedna sandále a začala plandat za jeho nohou. Pokoušel se ji za běhu skopnout, ale to ho jen ještě víc zpomalovalo. Zastavil se, sundal si i druhou botu a chvíli popadal dech.<br> 
Běž, bleskla mu hlavou Miltiadova slova, běž a nezastavuj se!<br>
Chudák Aeson, tu ránu zezadu nemohl čekat. Byl to statečný, čestný chlap a takhle zákeřně skončil. Sice byl možná trochu přecitlivělý, pořád vzpomínal na svou malou dcerku, kterou mu zanechala nebohá Thaleia. Jak se jen jmenovala? Ach ano, Eirene.<br> 
Zarazil se. Co s ní bude?  Vždyť nemá nikoho, kdo by se o ní postaral. Přece nebude na ulici, a nebo snad někde těžce dřít na poli. Vždyť jí bylo devět, možná deset let! A byla tak citlivá, ale přece zvědavá. Pořád se na něco ptala, když ho tehdy, ještě před válkou, Aeson pozval na skleničku. Ach, vždyť její jméno bylo mír a válka jí vzala otce!<br>
Náhle zrychlil. Ano, tak to udělá. Vždyť s Euphémií stejně chtěli děťátko, ale bohové jim ho nedopřáli, tak proč by ne? Teď rychle, rychle jí to říct, nějak šetrně, než to vytuší sama! Vždyť Aeson o ní už tolikrát říkal, že má věštecké nadání! Rychle, jen rychle!<br> 
Běžel. Odřená, zaprášená chodidla pleskala o kamennou silnici. Ruce mu drásaly pevně utažené nátepníky z tvrdé kůže, okovaná suknice mu odírala stehna do krve.<br>
Tam! Tam v dáli na jihozápadě, nalevo od rudého slunce, ční Akropole!<br> 
Před městskou branou ho zastavili dva hoplité v plné zbroji.<br> 
„Zastav, člověče, nevypusť duši!“<br>
„Eirene,“ zašeptal „Zvítězili jsme!“<br> 
A pak, pak se rozesmál. Vždyť on vyhrál! On žil, Eirene bude mít nového otce a Euphemie zase dceru! Malou, krásnou dcerušku s vlásky jako hedvábí!<br> 
Strážní neslyšeli, co řekl, viděli jen, že se směje a roní slzy. Jeden přistoupil blíž a zatřásl s ním, aby se uklidnil.<br> 
„Co se stalo, Marathonče? Máme se radovat, a nebo bát?“<br>
Philippidovy suché rty se jen němě pohnuly a pak, ani nevěděl jak, se z jeho vyprahlého hrdla ozval výkřik, výkřik naděje, štěstí a hrdosti, ale i smutku, žalu a marnosti zároveň.<br> 
„Zvítězili jsme!“<br>
<br>
<br></p>
<h2 id="kamej">Kamej</h2>
<p><b>
<b>
„Co takhle si chvilku odpočinout?“<b>
Aristodémos mimoděk přikývl, i když to jeho druh nemohl vidět, a zamumlal něco na<b>
 souhlas. Bylo vedro. Prach cesty jim krabatil nohy a vysoušel rty, dokonce pronikal i pod<b>
lněné pásky, které jim měly chránit věčně slzící, bolavé oči.<b> 
„Stejně si připadám jako srab…“ povzdechl si Eurytes, když pomohl svému dlouholetému<b>
 příteli posadit se na cosi, co mohlo být mezí u cesty „Nechat je tam v takové situaci…“<b>
„Nařídil nám to sám král,“ připomněl mu Aristodémos „Chceš se snad vzepřít jeho rozkazu?“<b>
„Ne, to ne, ale i tak…“<b>
„Jenom bychom tam překáželi…“ sebral kámen ze země a hodil ho kamsi před sebe. <b>
 Slyšel, jak dopadl a odrazil se od udusané hlíny té proklaté cesty. Věděl, kam vedla. Vedla<b>
  domů, do Sparty, kam je poslal král Leonidas zpět z jejich ležení v jednom horském <b>
   průsmyku. <b>
„Vešel k nám do stanu…“ ozval se Eurytes, jako by snad četl jeho myšlenky. „Včera večer <b>
 přišel na marodku, promluvit si s Elpenorem, který se léčil z otravy krve. Byl na tom <b>
  potom mnohem líp. Král říkal, že se bude hodit každý muž…“ <b>
„Nech toho,“ při těch slovech chtěl praštit toho slepého osla do ramene, ale netrefil se <b>
 „Přijdou další bitvy, teď pudem domů a tam se vykurýrujem. V příští válce si to vynahradíme,  slibuju…“ <b>
Eurytes jen zarytě mlčel. Až když se Aristodémos snažil zvednout, aby znova vyrazili, ozval se zamyšleně: <b>
„Poslyš, já… Se tam musím vrátit…“ <b>
„A to jako proč?“ vyletělo z Aristodéma udiveně. <b> 
„Nechal jsem tam svou kamej…“ <b>
„Počkej, tu od Pelopie?“ <b>
„Mám snad jinou kamej? Dala mi ji, abych na ni v téhle válce nezapomněl. Nemůžu ji tam nechat…“ <b>
„Dobře,“ přikývl Aristodémos po chvíli „Počkám tady na tebe… Trefíš?“ <b>
„Je to pořád rovně tou cestou, co jsme přišli…“ zasmál se jeho kamarád z dětství „Navíc <b> na jedno oko ještě trochu vidím…“ dodal poněkud vážněji. <b>
„Brzo se vrať, je tu vedro, a to ještě nejspíš není ani poledne…“ <b>
„Vezmu v táboře mimo jiné ještě trochu vody…“ ozval se jako by odněkud z dálky.<b> 
<b> 
<b>
Čekal. Horko už přešlo, stíny se nejspíš už začínaly prodlužovat, ale to on neviděl. Cítil jen<br>
jemnou brézu na zarostlé tváři a teplé paprsky zapadajícího slunce hladící jeho záda. Hlava ho<br>
 pomalu přestávala bolet, i žízeň ho přešla, jen ty oči pořád pálily. Byl by býval i usnul, tak byl<br>
 unavený, ale bolest se s ubývajícím dnem stupňovala. Náhle však uslyšel na cestě těžký dusot běžce.<br> 
„Stůj! Kdo tam?!“ zavolal, jak měl ve zvyku ještě z dob, kdy hlídával v noci na hradbách. <br>
Běžec se zastavil. Prvně těžce oddychoval a pak udiveně vykřikl:<br> 
„Aristodéme, jsi to ty?“<br>
„Kdo jiný by to byl? Znáš snad jiného slepce ve spartské armádě, Pantitée?“<br>
„No, je tu ještě Eurytés. Ale co ty tu děláš?“<br>
„Král Leonidas nás poslal zpět, domů, vyléčit se. Ale co tu děláš ty?“<br>
„Zapomněl jsi? Nesl jsem poselství do Thesálie… Snad nejdu pozdě. Je snad už po bitvě?“<br>
„V pravdě netuším, když jsme ráno odcházeli, ještě se nic nedělo…“<br>
„Poslyš, když říkáš »my«, koho tím myslíš? Nikoho krom tebe tu nevidím…“<br>
„Šel jsem spolu s Eurytem, ale vrátil se protože…“<br>
„Víc říkat nemusíš, už musím běžet. Snad to stihnu…“ skočil mu do řeči a hned na to už bylo<br> opět slyšet dusot jeho bosých noh<br>
„Hodně štěstí!“ zavolal za ním ještě Aristodémos, ale Pantités neodpověděl.<br>
Od té chvíle mu už nikdo neodpověděl vůbec na nic. <br> 
<br>
 <br>
Když znovu osaměl, sebral kámen u cesty a dnes už podruhé ho mrštil do prázdna. Pak další.<br> 
A znovu. Neustále vkládal veškerou svou bezmoc a frustraci do těch prudkých, mechanických<br>
 pohybů. Když tu najednou mezi hrubým, neforemným štěrkem ucítil něco jiného, něco<br> hladkého a studeného. Had, zamrazilo ho v zádech. V hrůze tu slizkou věc<br>
 odhodil daleko od sebe, pryč, do tmy.<br>
Pak se ale zhroutil na všechny čtyři a začal zoufale tápat rukama po zemi. Bezmyšlenkovitě<br> šmátral všude po zemi a rozdíral si dlaně o kamení. Jeho svraštělé, popraskané rty přitom tiše<br>
 šeptaly jediné slovo – snad otázku, snad výkřik plný zoufalství:<br>
„Kamej…?“<br>
<br>
<br>
<br>
Apollinaire Gabriel Beslon</p></div>
            </div>
        </div>

        <footer class="col-md-12">
            <hr>
            <p>Documentation built with <a href="https://www.mkdocs.org/">MkDocs</a>.</p>
        </footer>
        <script src="../js/jquery-3.6.0.min.js"></script>
        <script src="../js/bootstrap.min.js"></script>
        <script>
            var base_url = "..",
                shortcuts = {"help": 191, "next": 78, "previous": 80, "search": 83};
        </script>
        <script src="../js/base.js"></script>
        <script src="../search/main.js"></script>

        <div class="modal" id="mkdocs_search_modal" tabindex="-1" role="dialog" aria-labelledby="searchModalLabel" aria-hidden="true">
    <div class="modal-dialog modal-lg">
        <div class="modal-content">
            <div class="modal-header">
                <h4 class="modal-title" id="searchModalLabel">Search</h4>
                <button type="button" class="close" data-dismiss="modal"><span aria-hidden="true">&times;</span><span class="sr-only">Close</span></button>
            </div>
            <div class="modal-body">
                <p>From here you can search these documents. Enter your search terms below.</p>
                <form>
                    <div class="form-group">
                        <input type="search" class="form-control" placeholder="Search..." id="mkdocs-search-query" title="Type search term here">
                    </div>
                </form>
                <div id="mkdocs-search-results" data-no-results-text="No results found"></div>
            </div>
            <div class="modal-footer">
            </div>
        </div>
    </div>
</div><div class="modal" id="mkdocs_keyboard_modal" tabindex="-1" role="dialog" aria-labelledby="keyboardModalLabel" aria-hidden="true">
    <div class="modal-dialog">
        <div class="modal-content">
            <div class="modal-header">
                <h4 class="modal-title" id="keyboardModalLabel">Keyboard Shortcuts</h4>
                <button type="button" class="close" data-dismiss="modal"><span aria-hidden="true">&times;</span><span class="sr-only">Close</span></button>
            </div>
            <div class="modal-body">
              <table class="table">
                <thead>
                  <tr>
                    <th style="width: 20%;">Keys</th>
                    <th>Action</th>
                  </tr>
                </thead>
                <tbody>
                  <tr>
                    <td class="help shortcut"><kbd>?</kbd></td>
                    <td>Open this help</td>
                  </tr>
                  <tr>
                    <td class="next shortcut"><kbd>n</kbd></td>
                    <td>Next page</td>
                  </tr>
                  <tr>
                    <td class="prev shortcut"><kbd>p</kbd></td>
                    <td>Previous page</td>
                  </tr>
                  <tr>
                    <td class="search shortcut"><kbd>s</kbd></td>
                    <td>Search</td>
                  </tr>
                </tbody>
              </table>
            </div>
            <div class="modal-footer">
            </div>
        </div>
    </div>
</div>

    </body>
</html>
