# Pírka 
<br>
<br>
<br>
##  Krkavčí slova
<br>
<br>
Zkormoucen kráčíš Prahou zavátou<br>
Slzy tě pálí, mrznou ti na tvářích,<br>
Už je tma, vždyť táhne na devátou<br>
Znamení smrti viděl jsi ve dveřích<br>
<br>
Dnes prve zjistil jsi<br>
Že slova ranit dokážou<br>
Dnes prve ranil jsi<br>
Ach jak věci se rozvážou<br>
Ač nikdy nezraněn<br>
Dnes slovy ranil jsi<br>
A když jsi byl zavržen<br>
Tak slzy ronil jsi<br>
Dnes, možná nevědomky<br>
Zranils toho, kdo byl ti drahý<br>
Teď smuten jsi volky nevolky<br>
Tvé výčitky jsou tvými vrahy<br>
<br>
Avšak ty nemáš právo mřít<br>
Musíš dál trpět musíš dál žít<br>
Nemáš právo naději mít<br>
Musíš tu stát a musíš zřít<br>
Že cesta je zavřena<br>
Že dál už nejde jít<br>
Že naděj je zmařena<br>
Z poháru strasti že musíš pít<br>
<br>
Tak tu stojíš<br>
V té noci mrazivé<br>
Slzy roníš<br>
Ve vánici ledové<br>
Sníh létá ti do očí<br>
Vmrzá ti do vlasů<br>
Trhá ti obočí<br>
A slyšíš tisíce hlasů<br>
Všechny viní tě<br>
Všechny ti uši rvou<br>
Tisíce očí vidí tě<br>
A ty hlasy na tě řvou<br>
<br>
Tu jeden slét<br>
Z koruny stromu<br>
Do sněhu sed<br>
Zakrákal dejme tomu<br>
Já však jeho slovům rozuměl<br>
Krkavec na mě pohléd<br>
Já jak bych hrůzou oněměl<br>
Strnul jsem jako led<br>
A jeho slova mé nitro roztrhla<br>
Ač nebyla ostřím ni břitem<br>
Přec ranila mne velice<br>
Ač nebyla kopím ni mečem<br>
Ranila mne ze všech nejvíce<br>
<br>
Proč slova váží mnohem víc nežli činy?<br>
Proč slova jsou brána s takou vahou?<br>
Proč k sobě mluvíme, když jsme každý jiný?<br>
Proč lež je každého snahou?<br>
To vše a více po jeho slovech jsem pochopil<br>
<br>
<br>
<br>
## Volavko šedá!
<br>
<br>
Stojí v potoce<br>
Na svých dlouhých nohách<br>
Rmoutí mne velice<br>
Že mrzne v těch chladných vodách<br>
Ach volavko! Volavko šedá!<br>
Peří máš jak popel šedivé<br>
Připomínáš mi můj žal ach běda!<br>
Tvá ješitnost jen sype sůl do rány svědivé<br>
<br>
Kdybych tě teď kopím proklál<br>
Asi trpěla bys míň než ona<br>
Jí též jsem totiž šípem proklál<br>
Spadla pak jako pěna<br>
Nebyl to šíp, kterým bych tě zabil<br>
Nýbrž slova, která jsem vypustil<br>
Ach jak hluboce jsem ji asi zranil?<br>
Jak tento faux pas v žal můj vyústil?<br>
Ach volavko! Volavko šedá!<br>
Co jí mám říct? Co dělat běda?<br>
Ach volavko vítr se zvedá!<br>
Kam potáhne tvá silueta bledá?<br>
<br>
Nejradši bych s tebou vzduchem plul<br>
Ne jako pták<br>
Spíš jako drak<br>
Co smrt by přinášel, co oheň by plul<br>
Proto nepoletím s tebou<br>
Volavko šedá<br>
Byl bych sám sebou<br>
Ach běda mi běda<br>
<br>
Jsem jako monstrum, mám se za netvora<br>
Vždyť zranil jsem drahého tvora<br>
Můj úder byl silný a padl shora<br>
Tyhle rány se nezcelí, vždyť stalo se to včera<br>
<br>
<br>
<br>
## Páv
<br>
<br>
V létě jsem viděl<br>
Páva v Sadech Vojanových<br>
Jak jsem už děl<br>
To léto bylo mnoho věcí nových<br>
Ten páv se natřásal<br>
A snažil se zahnat lidi<br>
Ocasem zamával<br>
Zvedly se oči co vše vidí<br>
<br>
Ach páve, páve stačí jedna rána<br>
A tvá hlava padne<br>
Nebudeš víc nežli mrtvá vrána<br>
A tvůj ocas zplihne<br>
Proč se tak předvádíš?<br>
Proč všechny děsíš?<br>
Proč všechny podvádíš?<br>
Ač krásný přec sílu si vymýšlíš<br>
<br>
Páve, nechtěj nás zastrašit<br>
Vzhledem a mluvou těla<br>
Jen slova můžou vystrašit<br>
A udeřit jak rána z děla<br>
Neb slova hůř než olovo zraňují<br>
Meč má jen jeden hrot<br>
Zato slova často zrazují<br>
A oplácí ti ten tvůj bod<br>
<br>
Tehdy jsem pírko sebral<br>
A v peněžence jej mince obdivují<br>
Tehdy jsem nechápal<br>
Že slova hůř než ocel zraňují<br>
<br>
Dnes vracel jsem se sněhem domů<br>
Ocelí zraněn, slovy rozpolcen<br>
Když peněženka vypadla mi U stromů<br>
Otevřít jí jsem byl přinucen<br>
Tu spatřil jsem pírko<br>
A na páva se rozpomněl<br>
Ach strasti peříčko<br>
Tehdy jsem si svou chybu připomněl
<br>
<br>
<br>
## Pírko zkrvavené
<br>
<br>
Viděl jsi jezero vypuštěné<br>
Labutě táhly zase pryč<br>
Našel jsi pírko zkrvavené<br>
Od pírka krev jezerem napříč<br>
<br>
Tu uviděl jsi na druhém břehu<br>
Umírat labuť zkrvácenou<br>
Dal jsi se do běhu<br>
Uzřel jsi duši Smrtí uchvácenou<br>
<br>
V ruce jsi pírko držel<br>
Hněval ses na toho kdo ji zabil<br>
Pak ti to došlo ó žel<br>
Že to tys jí žití zbavil<br>
Pohlédls na pírko zkrvavené<br>
Pohlížels naň jak na ortel smrti<br>
Ač panenský bílé, bylo krví červené<br>
Padls na kolena v kamenné drti<br>
<br>
Když tak přemýšlíš<br>
Číms jí asi zabil<br>
Strachy přitom šílíš<br>
Čím jsi tu zbraň nabil<br>
Tu náhle dojde ti<br>
Že nezabila jí kule<br>
Olovem nemůže to tak boleti<br>
Zabila jí tvá zlovůle<br>
Zabilo jí slovo nenávistné<br>
Zabilo jí slovo tvoje<br>
Horší srmt, než když gilotina tne<br>
A je to vina tvoje<br>
<br>
Ach pírko! Pírko strastí!<br>
Ach pírko! Pírko krví zbarvené!<br>
Ach pírko! Pírko bolesti!<br>
Mé tělo je jako duše zbavené!<br>
<br>
Má duše jak by plula nad tím jezerem!<br>
A i když je zima tak plá jasným plamenem!<br>
Je to horší než dostat od Kaina kamenem!<br>
Ach proč, pírko krhavé, proč tu spolu zahynem?!
<br>
<br>
<br>
## Bažant
<br>
<br>
Když jsi pozoroval<br>
Tu bílou něhu<br>
Po polích sledoval<br>
Padat vločky sněhu<br>
Bažant tě vystrašil<br>
Když z křoví vyletěl<br>
Sníh z keře vyprášil<br>
Přes pole uletěl<br>
Při letu řval<br>
na celé kolo<br>
Aby varoval<br>
Své druhy okolo
<br>
Ach slova a zvuky<br>
Jsou tak poplašné<br>
Kdykoliv něco řekneš<br>
Zříš tváře vyplašené<br>
Slova dělají<br>
Z komára velblouda<br>
Slova zkreslují<br>
Nad čím člověk hloubá<br>
Slova se vytrácejí<br>
Špatná a ošklivá však zůstanou<br>
A dobrá se ztrácejí<br>
Zlá stanou se tvou pohanou<br>
<br>
Ach slova, jak jsem již děl<br>
Jsou ostřejší než meče<br>
Silnější než rány z děl<br>
Voják pochodem se vleče<br>
Ale slova dnes létají jak vítr<br>
Dělají pohromy<br>
Ostrá jsou jako vichr<br>
Způsobují pogromy<br>
A vůbec dělají jen zlo<br>
Jen zlá slova utkví v paměti<br>
A dobrým berou jejich kouzlo<br>
Otec proklíná v závěti<br>
Syna co jemu protiřečil<br>
<br>
Ale slova nejsou jenom  zlá<br>
Některá naděj přinášejí<br>
Jsou jak světlo, co v temnotě plá<br>
Jak čas bolesti odnášejí<br>
Slova možná páchají zlo<br>
Ale není to to jediné<br>
Slova mají své kouzlo<br>
A to je úplně jiné<br>
<br>
<br>
<br>
## Kachna
<br>
<br>
Viděl jsi kachnu zmrzačenou<br>
Nohu vlasec jí škrtil<br>
Nohu měla vlascem omotanou<br>
Ten vlasec kosti jí drtil<br>
Viděl jsi slepýše přejetého<br>
Srnku sraženou<br>
Viděl jsi krtka zabitého<br>
Ještěrku zmrzačenou<br>
Ptáka do klece lapeného<br>
Opici v kotci zavřenou<br>
Mola k lapce přilepeného<br>
Myšku v pasti přivřenou<br>
<br>
Ach proč lidé jsou takovými vrahy?<br>
Proč chovají se jak lítá zvěř?<br>
Proč není člověk člověku drahý?<br>
Proč nikdo nezastaví tu řež?<br>
<br>
<br>
<br>
## Káně
<br>
<br>
Viděl jsi káně jak krouží oblohou<br>
Létá v těch oblačných oparech<br>
Vrhá se střemhlav na kořist ubohou<br>
Myšku šedou drtí ve spárech<br>
<br>
My lidé jsme jak draví ptáci<br>
Střemhlav se vrháme<br>
Slabé na kusy trháme<br>
Jsme krvelační jako draci<br>
Jako draci vše kolem pálíme<br>
Jako draci jsme prolhaní <br>
Jako draci vše živé ničíme<br>
Naše drápy jak břitvy poraní<br>
Avšak nejvíce<br>
Naše lži zraňují<br>
Polopravdy srdce <br>
Cizí spalují<br>
Sejem sémně nesváru<br>
Jemně, jak slova lásky<br>
Duše lidské berem do spárů<br>
Ničíme života vlásky<br>
<br>
<br>
<br>
## Kormorán
<br>
<br>
Jednoho rána<br>
Po noci probdělé<br>
Viděl jsi kormorána<br>
Na krku měl vlákno umělé<br>
Snažil se ho zbavit<br>
Nohou ho strhnout<br>
Nepřestával lidi bavit<br>
Hlavu si moh utrhnout<br>
<br>
Viděl jsi mrtvého holuba<br>
Zabil se o sklo<br>
V odrazu vidíš Belzebuba<br>
To člověk je to Zlo<br>
<br>
<br>
<br>
<br>
<br>
<br>
                             Apollinaire Beslon